# அதிதியின் நிலவுப் பயணம்

##
இரவு உணவை சாப்பிட்ட  பின்னர்  அதிதி, படுக்கையில் அமர்ந்து கொண்டு ஜன்னல் வழியே,வெளியே  பார்த்தாள்.  கண்ணில் பட்டது முழு நிலா. " நான் நிலாவிற்குப் போனால் எவ்வளவு நன்றாக இருக்கும் " என்று நினைத்துக் கொண்டாள் .

நினைத்தது தான்  தாமதம், தான் பறப்பதை  உணர்ந்தாள் அதிதி.

##
இரவு உணவை சாப்பிட்ட  பின்னர்  அதிதி, படுக்கையில் அமர்ந்து கொண்டு ஜன்னல் வழியே,வெளியே  பார்த்தாள்.  கண்ணில் பட்டது முழு நிலா. " நான் நிலாவிற்குப் போனால் எவ்வளவு நன்றாக இருக்கும் " என்று நினைத்துக் கொண்டாள் .

நினைத்தது தான்  தாமதம், தான் பறப்பதை  உணர்ந்தாள் அதிதி.

##
பறந்து  நிலாவை அடைந்தாள் அதிதி. சுற்று முற்றும் பார்த்தவள்,  விளையாட ஆரம்பித்து விட்டாள்.

##
நிலவில்  அமர்ந்து அழகிய மணல்  வீடு  கட்டினாள். பின்பு அங்குக் கிடைத்த சிறுசிறு கற்களால்   மணல் வீட்டை அலங்கரித்து மகிழ்ந்தாள்.

##
நிலாவில் இறங்கி நெடுநேரமானதால்,  அவளுக்குப் பசிக்க ஆரம்பித்தது.  அங்குமிங்கும் அலைந்து  சாப்பிட ஏதாவது கிடைக்குமா என்று  தேட ஆரம்பித்தாள்.ஆனால் அவளுக்கு அங்கு ஒன்றுமே சாப்பிடக் கிடைக்கவில்லை

##
பசி வயிற்றைக் கிள்ளவும், உடனே வீட்டிற்குப் போக வேண்டும்  என்று நினைத்தாள் ஆனால் எப்படி.....? வழி  தெரியாததால் அழ ஆரம்பித்து விட்டாள் அதிதி.

##
சட்டென்று யாரோ தன்னைத் தொடுவது போல் உணர்ந்தாள் அதிதி. ஒரு அழகிய  நீல நிற மேகம்  மெத்தென்று  அதிதி தோளைத் தொட்டு, " அழாதே அதிதி. நான் உன்னை உன் வீட்டில் விட்டு விடுகிறேன். ஏறி  உட்கார்ந்துக் கொள்" என்று சொன்னதும் அதிதி சந்தோஷமாக மேகத்தில் ஏறி அமர்ந்து கொண்டாள். 

##
அவள் ஏறி அமர்ந்ததும் , மேகம் நகர ஆரம்பித்தது.சுற்று முற்றும்  ஆர்வத்துடன் கண்களை சுழல விட்டாள்.   விமானம் ஒன்று தனக்கருகே, பறப்பதைப் பார்த்தாள் அதிதி. தன் கையை நீட்டித் தொட முயற்சித்தாள் . ஆனால் அவள் கைக்கு எட்டவில்லை அந்த விமானம்.  மேகத்தில்  ஒரு பக்கமாக நகர்ந்து கொண்டு தொடலாம் என்று நினைத்து  நகர்ந்தாள். மேகம் ஒரு பக்கமாக சாய ஆரம்பித்தது. சாய்ந்து,......... சாய்ந்து........ கவிழ்ந்தே  விட்டது.

##
மேகம் கவிழ்ந்ததும், தலைகீழாக அதிதி விழ, பயத்தில் அலற ஆரம்பித்தாள்.

##
அதே நேரம்", அதிதி , அதிதி  எழுந்திரு. பள்ளிக்கு செல்ல நேரமாகி விட்டது  பார்.எழுந்திரு ." என்று  அவள் அம்மா எழுப்புவது  அவளுக்குக் கேட்டது .

அதிதி  எழுந்து படுக்கையில் அமர்ந்து கொண்டு திரு திரு என்று சுற்று முற்றும்  முற்றும் பார்த்தாள்.

அட..... அத்தனையும் கனவு. அவளுக்கு மட்டுமல்ல நமக்கும் புரிகிறது.

##
* License: [CC-BY]
* Text: Rajalakshmi Paramasivam
* Illustration: Ajit Narayan, Greystroke, Helga Parekh, Rijuta Ghate, Sorit Gupto, Suvidha Mistry, Taposhi Ghoshal
* Translation: Rajalakshmi Paramasivam
* Language: ta
