# आम्ही सारे प्राणी

##
अंक-1

##
ऐका हो ऐका...

मला सगळे माहीत आहे !

##
डोळ्यांनी मला सगळे दिसते

आणि हे मला माहीत आहे.

##
आम्हाला देखील डोळे आहेत

आणि आम्ही तुझ्यापेक्षा जास्त पाहू शकतो. कळले?

##
नाकाने मला श्‍वास घेता येतो

हे माहीत आहे का तुम्हाला?

##
आमच्या नाकांचे कितीतरी उपयोग आहेत.

नुसत्या वासावरुन आम्ही तुम्हाला ओळखतो! कळले?

##
दातांनी मला चावता आणि खाता येते

हे मला पक्के माहीत आहे.

##
आमचे दात बघितलेस?

चावून दाखवू की खाऊन दाखवू?

##
कानांमुळे मला ऐकता येते.

मला आधीपासूनच माहीत आहे.

##
आम्ही अगदी बारीक आवाज देखील ऐकतो.

ऐकलेस का.....?

##
पायांनी मी चालते,

उड्या मारते, धावते, आणि नाचते सुद्धा!

##
आमच्याबरोबर शर्यत लावशील?

आमच्यासारखी परेड करशील?

##
मला केसांची वेणी घालता येते.

तुम्हाला ते शक्यच नाही!

##
आम्हाला मोकळे केसच आवडतात.

वेणी? आम्ही ती पण घालू बरे!

##
हातांनी मी कामे करते, टाळ्या वाजवते, लिहिते,

आणि लोंबकळतेसुद्धा!

##
हाताची घडी, तोंडावर बोट.

जास्त हुशारी करू नकोस!

##
अंक 2

##
मुळीच नाही, मला जे माहीत आहे

ते तुम्हाला सांगणारच.

##
अस्से होय? आता आम्ही सांगतो ते ऐक.

आमची नखे बघितलीस? कशी धारदार आहेत!

##
नखातील घाण पोटात जाते

म्हणून नखे कापायची असतात.

##
आमच्या शेपट्या पाहिल्यास?

किती सुंदर आहेत!

##
आम्ही शेपटी केव्हाच सोडली.

नाहीतर चड्डी कशी घातली असती?

##
आमची डरकाळी ऐकली आहेस का कधी?

थरकाप उडेल, भोकाड पसरशील.

##
भीती कोणाला दाखवतो रे?

माझी आई ओरडली तर पळून जाल.

##
शेवटी काय?

बोलून चालून तुम्ही सगळे प्राणीच.

##
अग, माणूस देखील प्राणीच आहे

हे विसरू नकोस!

##
हा नक्कीच प्राणी आहे.

आई याला जंगलीच म्हणते.

##
अग, तो प्राणी, तू प्राणी.

आपण सगळेच प्राणी!

##
* License: [CC-BY]
* Text: Madhav Chavan, Meera Tendolkar
* Illustration: Santosh Pujari
* Language: mr
