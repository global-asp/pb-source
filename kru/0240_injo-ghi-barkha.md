# “इंजो घी बरखा”

##
अवंती पिटारा ओड़ा एड़पा (जू) गही ख़ापुस रहचा ।

पिंजरा नू नना किसिम घी जीव जन्तु रहचा । पंहे अवंतीस गे बल्लुसदिम बगे दुलरूहु:अस रहचस । बल्लूस मटिया रंगघी कोहा अरा बड़ियार भालू रहचा ।

बल्लूस गही

नाख़चान कुन्द्रका नू अवंती छोटे कुना पार्टी चिच्चा ।

##
अवंती आनिया ! बल्लू नीन ओंद फूँक नू सगरे मोमदियान ते: - बा: ओंगोय ? 

बल्लू बा:चस ! एनदेरगे भला । एंद्रिम हू कोहा कत्था मल्ली । आस साँस होवा ओर नंजस अरा रसे रसे आस गही छाती फूलरा हेलरा अरा हूश..... ताका घी सड़ा बईनी उर्खिया ।

##
आस ओंद झटका नू सगरे मोमदियान तेबियास चिच्चसअरा ताका घी झोंका मैंया तरा चोचा: अरा बदाली संगे बजड़ाचा । अचका बिजली चमकाचा बदाली घिड़कारा अरा चेंप ओंदरा ।

##
अरे बल्लू ! इंजो गही बरखा बराली: । 

बल्लूस हयकट मनरकी अतरा इतरा इरियास । मानिम इंजो पुइंदाचा हेलरा आस कोहा बौगीन हो:अरकी इंजोन खोंड़चस । 

अरा ओन्टे पोखरी नू तुन्दियास अरा बोंगार नख़रनुम बौंगी नू इंजोन खोड़चस ।

##
आस दसवी बार पोखरी तरा बोंग नख़रनुम काला लगियास आ बीरी खोख़ा इरियासका अम्मे बढ़रकी का लगी । अवंती एलचा हेलरा ।

##
बल्लूस कुदयारनुम बरचस अरा अवंती उठाबा:चस अरा खेसेरनू चेड़चस । 

अवंती तंग ख़ेखन बल्लूसघी कुकन धरचस अरा ओलगियार । 

बढ़ाली फटियारा अरा बीड़ी एत्थरा अरा चइरो कोना बीड़ी चमका हेलरा अरा खुशमारना मंजा ।

##
अवंती बाचा ! एन निंगन मोमदियान तेबागो मला बाओन । 

बल्लू आनियस एन्दरगे ? 

ने अख़ोय अक्कुन इंजोघी बदली बोंगा बरओ - अवंती आनिया अरा दुइयो संगी अलख़ हेलरर ।

##
* License: [CC-BY]
* Text: Ramendra Kumar
* Illustration: Delwyn Remedios
* Translation: Prabhudan Lawlin Toppo
* Language: kru
