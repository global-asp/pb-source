# గోళాకారపు వృత్తం

##
నేను గోలూ అనే వృత్తానిని.

నేనంటే అందరికి చాలా ఇష్టం.

నేను మీకు అన్ని చోట్ల,

అన్ని సమయాల్లోనూ కనిపిస్తాను.

##
సూర్యుడు నాలా ఉంటాడు.

ఎండ చాలా ఎక్కువగా ఉన్నప్పుడు

మీకు గొడుగు కావాలి కదా!

అది సగం నాలాగా ఉంటుంది.

##
రాత్రిళ్ళు నవ్వుతూ కనిపించే

చందమామ నాలాగా ఉంటాడు.

ఆ చంద్రుడిని చూస్తూ నిట్టూర్చే

గుడ్లగూబ కళ్ళల్లోనూ నేనే ఉన్నాను.

##
పెద్ద పెద్ద పుచ్చకాయలూ, యాపిల్ పళ్లూ, కమలాపండ్లూ, టమాటాలూ,
ఇంకా చిన్న చిన్న నిమ్మకాయలూ, అన్నీ నాలాగే ఉంటాయి .
ఇంకా మిఠాయిలు కూడా ! రసం ఊరే రసగుల్లాలూ, తేనె కారే గులాబ్ జాములూ,

అందమైన లడ్డూలూ , ఇవన్నీ నాలా ఉండే తీపి పదార్థాలే!

##
జంతువులు అందంగా ఉండాలంటే,

నేను వాటి శరీరం మీద ఉండాలని కోరుకుంటాయి.

చిరుతపులి, ఛీతల్, జింక వీటి శరీరం పై నేనుంటాను.

ఆడ పక్షుల మీద, సీతాకోక చిలుకల మీద కూడా నేనుంటాను.

##
ఆటలమైదానంలో నేను బంతిలాగ,

రింగులాగ ఇంకా ఎన్నో రూపాల్లో

సంతోషం కలిగించే ఆటలలో పాల్గొంటాను.

##
అసలు నేను లేకపోతే,

మీ ట్రక్కులు, విమానాలు,

కార్లు, సైకీళ్ళు, బళ్ళు ఏవీ కదలనే కదలవు.

##
కాని, నేనుండకూడని చోటు ఒక్కటుంది. అదేమిటో తెలుసా? మీ రిపోర్టు కార్డు.

నేనక్కడుండాలంటే నాక్కూడా చాలా బాధగా ఉంటుంది.

అందుకని నన్ను అక్కడ్నించి తీసేయ్యాలంటే

మీరంతా చాలా కష్టపడి చదవాలి మరి !

##
* License: [CC-BY]
* Text: Jagdish Joshi
* Illustration: Jagdish Joshi
* Translation: P. Santha Devi
* Language: te
