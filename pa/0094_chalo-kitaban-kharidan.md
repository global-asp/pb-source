# ਚਲੋ ਕਿਤਾਬਾਂ ਖਰੀਦਣ

##
ਇਕ ਦਿਨ ਦਾਦਾਜੀ ਨੇ ਮੈਨੂੰ ਤੇ ਮੇਰੇ ਭਰਾ ਨੂੰ ਕੁਝ ਪੈਸੇ ਦਿੱਤੇ। 

ਉਨ੍ਹਾਂ ਨੇ ਕਿਹਾ, “ਜਾਉ ! ਕਿਤਾਬਾਂ ਖਰੀਦ ਲਿਆਉ।” 

ਅਸੀੰ ਦੋਵੇੰ ਬਹੁਤ ਖੁਸ਼ ਹੋਏ। 

ਸਾਨੂੰ ਦੋਵਾਂ ਨੂੰ ਪੜ੍ਹਨਾ ਬਹੁਤ ਚੰਗਾ ਲੱਗਦਾ ਹੈ। 

##
ਕੀ ਅਸੀੰ ਹੁਣੇ ਜਾਈਏ ?  ਕੀ ਅਸੀੰ ਬਾਅਦ ਵਿਚ ਜਾਈਏ ? 

ਕੀ ਅਸੀੰ ਅੱਜ ਹੀ ਚੱਲੀਏ ?  ਕੀ ਅਸੀੰ ਕੱਲ੍ਹ ਜਾਈਏ ? 

ਅਸੀੰ ਸੋਚ ਲਿਆ ਕਿ ਅਸੀੰ ਹੁਣੇ ਚੱਲਦੇ ਹਾਂ। 

##
ਕੀ ਅਸੀੰ ਵੱਡੇ ਬਾਜ਼ਾਰ ਜਾਈਏ ? ਕੀ ਅਸੀੰ ਛੋਟੀ ਦੁਕਾਨ ‘ਤੇ ਜਾਈਏ ? 

ਕੀ ਸਾਨੂੰ ਕਿਸੇ ਦੇ ਨਾਲ ਜਾਣਾ ਚਾਹੀਦਾ ਹੈ ? ਜਾਂ ਇਕੱਲੇ ਹੀ ਜਾਈਏ ? 

ਅਸੀੰ ਸੋਚਿਆ ਕਿ ਅਸੀੰ ਦੋਵੇੰ 

ਛੋਟੀ ਦੁਕਾਨ ‘ਤੇ ਜਾਵਾਂਗੇ। 

##
ਸਾਨੂੰ ਕਿਤਾਬਾਂ ਦੀ ਛੋਟੀ ਦੁਕਾਨ ਪਸੰਦ ਹੈ। 

ਇਹ ਛੋਟੀ ਜ਼ਰੂਰ ਹੈ ਪਰ ਇਥੇ ਬਹੁਤ ਸਾਰੀਆਂ ਕਿਤਾਬਾਂ ਹਨ। 

ਦੁਕਾਨਦਾਰ ਸਾਨੂੰ ਜਾਣਦਾ ਹੈ। 

ਉਹ ਹਮੇਸ਼ਾ ਸਾਡੀ ਮਦਦ ਕਰਦਾ ਹੈ। 

##
ਕੀ ਸਾਨੂੰ ਅਜਿਹੀ ਕਿਤਾਬ ਖਰੀਦਣੀ ਚਾਹੀਦੀ ਹੈ ਜਿਸ ਵਿਚ ਬਹੁਤ ਸਾਰੇ ਚਿੱਤਰ ਹੋਣ ? 

ਕੀ ਸਾਨੂੰ ਉਹ ਕਿਤਾਬ ਖਰੀਦਣੀ ਚਾਹੀਦੀ ਹੈ ਜਿਸ ਵਿਚ ਬਹੁਤ ਸਾਰੀਆਂ ਕਹਾਣੀਆਂ ਹੋਣ ? 

ਕੀ ਸਾਨੂੰ ਪਤਲੀ ਜਿਹੀ ਕਿਤਾਬ ਖਰੀਦਣੀ ਚਾਹੀਦੀ ਹੈ ? 

ਅਸੀੰ ਫ਼ੈਸਲਾ ਨਹੀੰ ਕਰ ਸਕੇ। 

##
ਦੁਕਾਨਦਾਰ ਸਾਨੂੰ ਦੇਖ ਕੇ ਮੁਸਕਰਾਇਆ। 

“ਬੱਚਿਉ ਆਉ ਮੇਰੇ ਨਾਲ,” ਉਸਨੇ ਕਿਹਾ। 

“ਇਹ ਕਿਤਾਬਾਂ ਜਾਨਵਾਰਾਂ ਬਾਰੇ ਹਨ। ਉਹ ਪਰੀਆਂ ਬਾਰੇ ਹਨ। 

ਉੱਪਰ ਵਾਲੀਆਂ ਲੜਾਈਆਂ ਬਾਰੇ ਹਨ। ਤੁਹਾਨੂੰ ਜੋ ਚਾਹੀਦੀਆਂ ਹਨ, ਲੈ ਲਉ।” 

##
ਮੈੰ ਕੁਝ ਕਿਤਾਬਾਂ ਚੁੱਕੀਆਂ।  ਮੇਰੇ ਭਰਾ ਨੇ ਕੁਝ ਕਿਤਾਬਾਂ ਚੁੱਕੀਆਂ। 

ਮੈੰ ਫ਼ਰਸ਼ ‘ਤੇ ਬੈਠ ਗਈ।  ਉਹ ਕੁਰਸੀ ‘ਤੇ ਬੈਠ ਗਿਆ। 

ਅਤੇ ਅਸੀੰ ਦੋਵੇੰ ਪੜ੍ਹਦੇ ਗਏ, ਪੜ੍ਹਦੇ ਗਏ ਅਤੇ ਹੋਰ ਪੜ੍ਹਦੇ ਗਏ। 

##
ਕਿੰਨੀ ਸ਼ਾਂਤੀ ਸੀ ਉਥੇ !  ਕਿਤੇ ਕੋਈ ਆਵਾਜ਼ ਨਹੀੰ। ਇਕ ਘੰਟਾ ਬੀਤ ਗਿਆ। 

ਦੋ ਘੰਟੇ ਬੀਤ ਗਏ। 

ਆਖਿਰ ਵਿਚ, ਅਸੀੰ ਸਮਝ ਗਏ ਕਿ ਸਾਨੂੰ  ਕਿਹੜੀਆਂ ਕਿਤਾਬਾਂ ਚਾਹੀਦੀਆਂ ਹਨ। 

##
ਦੁਕਾਨਦਾਰ ਸਾਨੂੰ ਦੇਖ ਕੇ ਮੁਸਕਰਾਇਆ। ਮੈੰ ਇਕ ਮੋਟੀ ਕਿਤਾਬ ਖਰੀਦੀ ਜਿਸ ਵਿਚ ਬਹੁਤ ਸਾਰੀਆਂ ਕਹਾਣੀਆਂ ਸਨ। 

ਮੇਰੇ ਭਰਾ ਨੇ ਇਕ ਵੱਡੀ ਕਿਤਾਬ ਖਰੀਦੀ ਜਿਸ ਵਿਚ ਬਹੁਤ ਸਾਰੀਆਂ ਤਸਵੀਰਾਂ ਸਨ। ਅਸੀੰ ਭੱਜੇ-ਭੱਜੇ ਦਾਦਾਜੀ ਕੋਲ ਘਰ ਆਏ। ਉਨ੍ਹਾਂ ਦੇ ਬਿਸਤਰੇ ‘ਤੇ ਚੜ੍ਹ ਕੇ ਬੈਠ ਗਏ। ਉਨ੍ਹਾਂ ਨੇ ਸਾਨੂੰ ਆਪਣੇ ਕੋਲ ਬਿਠਾ ਲਿਆ। 

ਅਸੀੰ ਪੜ੍ਹਦੇ ਰਹੇ, ਪੜ੍ਹਦੇ ਰਹੇ, ਪੜ੍ਹਦੇ ਰਹੇ… 

##
* License: [CC-BY]
* Text: Rukmini Banerji
* Illustration: Santosh Pujari
* Translation: S. Waqeel
* Language: pa
