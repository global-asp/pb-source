# અમારી બાળવાડી

##
આ મારી શાળા છે. તેને બાળવાડી કહે છે.

##
મારો ભાઇ મનુ અને હું બાળવાડીમાં જઇએ છીએ.

અમારા જેવાં નાનાં બાળકો માટે તે એક નાની શાળા છે.

##
અમે અમારા પગરખા બારણા આગળ મૂકીએ છીએ.

દરેક બાળક તેનાં પગરખા લાઇનમાં મૂકે છે.

તે રીતે તે બધું સારું દેખાય છે.

##
અમે અમારા નાસ્તાના ડબ્બા દિવાલ પાસે મૂકીએ છીએ.

થોડા ડબ્બા મોટા છે. બીજા થોડા નાના છે.

પાણીની બાટલીઓ દિવાલ પરની ખીંટીએ લટકાવીએ છીએ.

લાલ, ભૂરા, લીલા, અને પીળા રંગની

બાટલીઓ છે.

##
મને મણકા ગણવાનું ગમે છે, સાથે મનુ જુદા જુદા આકારોને ગોઠવવાની મહેનત કરે છે.

મનુને મણકા સાથે રમવાનું ગમે છે.

મને ટપકાંવાળાં પૂઠાં ગમે છે.

અમારાં શિક્ષક કહે છે કે આ રમકડાં સાથે રમવાથી મગજ સારું થાય છે.

##
અમે પુસ્તકો વાંચીએ છીએ.

કેટલાંક પુસ્તકોમાં ચિત્રો છે.

મૂળાક્ષર શીખવવા માટે શિક્ષિકા મદદ કરે છે.

તેમણે કહ્યું છે કે હું તરત જ વાંચતાં શીખીશ કારણ કે હું બધા અક્ષરો ઓળખી શકુ છુ.

હું આખુ વાકય પણ વાંચી શકુ છુ, એ તેઓ જાણતાં નથી.

##
હવે વાર્તાનો સમય થયો.

અમારા શિક્ષક પાસે કઠપૂતળીની ઢીંગલીઓ છે.

ઢીંગલીઓ રમૂજી અવાજમાં બોલે છે.

શિક્ષક ઢીંગલીઓની સહાયથી અમને વાર્તા કહે છે.

##
મારાં મિત્રો વિચારે છે કે કઠપૂતળીઓ બોલી રહી છે ?

તેઓ નવાઇ પામે છે, પણ હું નહીં.

હું જાણું છું કે કઠપૂતળીઓ વાત કરતી નથી.

શિક્ષક રમૂજી અવાજથી તેમના તરફથી બોલે છે.

##
હવે રમત રમવાનો સમય થયો.

શાળામાં એક ટબ છે. તેમાં રમવા માટીનો પિંડો છે.

મનુને તે પિંડામાંથી જુદા જુદા આકારો બનાવવાનું ગમે છે.

મને ફળો, રમકડાં, અને બીજી વસ્તુઓ બનાવવાનું ગમે છે.
મને શાળામાં મઝા તો પડે છે, પણ ઘરે જવામાં વધારે મઝા પડે છે.

ચાર વાગે શાળાનો ઘંટ વાગે છે.

મારી મમ્મી મને ઘરે લઈ જવા માટે આવે છે.

હું મમ્મીને પહેલાં ભેટી પડું છું.

મનુને તે ગમતું નથી.

તે ફરિયાદ કરે છે.

##
* License: [CC-BY]
* Text: Rukmini Banerji
* Illustration: Sheetal Thapa
* Translation: Mukesh Vaidya
* Language: gu
