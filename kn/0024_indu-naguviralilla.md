# ಇಂದು ನಗುವಿರಲಿಲ್ಲ

##
ಶಾಂತಿ ಮತ್ತು ಅರುಣ್ ಒಳ್ಳೆಯ ಸ್ನೇಹಿತರಾಗಿದ್ದರು. ಅವರಿಬ್ಬರೂ ಒಟ್ಟಿಗೆ ಆಟವಾಡುತ್ತಿದ್ದರು. ಅವರು ತಮ್ಮ ತರಗತಿಯಲ್ಲಿ ರಹಸ್ಯಗಳನ್ನು ಹಂಚಿಕೊಳ್ಳುತ್ತಿದ್ದರು. ಶಾಲೆಯಿಂದ ಮನೆಗೆ ಹಿಂತಿರುಗುವಾಗ ದಾರಿಯಲ್ಲಿ ಇಬ್ಬರೂ ಓಡಲು ಸ್ಪರ್ಧಿಸುತ್ತಿದ್ದರು. ಶಾಂತಿ ಯಾವಾಗಲೂ ಖುಷಿಯಾಗಿರುತ್ತಿದ್ದಳು. 

##
ಒಂದು ದಿನ ಶಾಂತಿ ತರಗತಿಗೆ ನಿಧಾನವಾಗಿ ನಡೆಯುತ್ತಾ ಬಂದಳು. ಅವಳ ತಲೆ ಬಾಗಿತ್ತು. ಅವಳು ದುಃಖಿಯಾಗಿದ್ದಳು. "ನಿನ್ನನ್ನು ಯಾರಾದರು ಬೈದರೇನು?" ಅರುಣ್ ಕೇಳಿದನು.ಶಾಂತಿ ತಲೆ ಅಲ್ಲಾಡಿಸಿದಳು. ಕುಳಿತುಕೊಂಡರೂ ಅವಳು ತಲೆಯೆತ್ತಿ ನೋಡಲಿಲ್ಲ. ಸೋನ ಟೀಚರ್ ಅವಳ ಹೆಸರು ಕರೆದಾಗಲೂ ಆಕೆ, "ಹಾಜರಿದ್ದೇನೆ ಮಿಸ್" ಎಂದು ಉತ್ತರ ನೀಡಲಿಲ್ಲ. ಸೋನ ಮಿಸ್ ಇನ್ನಷ್ಟು ಜೋರಾಗಿ, "ಶಾಂತಿ ಕುಮಾರ್!" ಎಂದು ಕರೆದರು. ಶಾಂತಿ ಈ ಬಾರಿ ಕೈ ಮೇಲೆತ್ತಿದಳು. 

##
ಶಾಂತಿ ಯಾಕೆ ಅಷ್ಟು ಖಿನ್ನಳಾಗಿ ಕಾಣುತ್ತಿರುವಳು? 

"ನಿನ್ನ ತಮ್ಮ ಹುಷಾರಾಗಿದ್ದಾನೆಯೇ? "

"ನಿನ್ನ ನಾಯಿಮರಿ ಹುಷಾರಾಗಿದೆ ತಾನೆ?" 

"ನಿನ್ನ ಅಜ್ಜಿ ಆರೋಗ್ಯವಾಗಿದ್ದಾರೆಯೇ? "

ಶಾಂತಿ ಎಲ್ಲದಕ್ಕೂ ತಲೆಯಾಡಿಸುತ್ತಾ ಇದ್ದಳು, ಆದರೆ ತಲೆ ಮಾತ್ರ ಮೇಲೆತ್ತಲಿಲ್ಲ. 

##
ಶಾಂತಿ ಯಾಕೆ ಅಷ್ಟು ಖಿನ್ನಳಾಗಿ ಕಾಣುತ್ತಿರುವಳು? 

"ನಿನ್ನ ತಮ್ಮ ಹುಷಾರಾಗಿದ್ದಾನೆಯೇ? "

"ನಿನ್ನ ನಾಯಿಮರಿ ಹುಷಾರಾಗಿದೆ ತಾನೆ?" 

"ನಿನ್ನ ಅಜ್ಜಿ ಆರೋಗ್ಯವಾಗಿದ್ದಾರೆಯೇ? "

ಶಾಂತಿ ಎಲ್ಲದಕ್ಕೂ ತಲೆಯಾಡಿಸುತ್ತಾ ಇದ್ದಳು, ಆದರೆ ತಲೆ ಮಾತ್ರ ಮೇಲೆತ್ತಲಿಲ್ಲ. 

##
ಅರುಣ್ ಹೇಗಾದರೂ ಮಾಡಿ ಆಕೆಯನ್ನು ನಗಿಸಲೇಬೇಕೆಂದು ತೀರ್ಮಾನಿಸಿದ. 

ಅವನು ತನ್ನ ಬ್ಯಾಗಿನಿಂದ ಏನನ್ನೋ ಹೊರಗೆ ತೆಗೆದ. 

ಅವನು ಅದನ್ನು ಶಾಂತಿಗೆ ತೋರಿಸಲೆಂದು ಓಡುತ್ತಿರುವಾಗ ಅದು ಅವನ ಕೈಯಿಂದ ಜಾರಿತು. 

ಶಾಂತಿ ತನ್ನತ್ತ ಏನೋ ಹಾರಿ ಬರುವುದನ್ನು ಕಂಡು ಗಪ್ಪನೆ ಅದನ್ನು ಹಿಡಿದಳು. 

##
ಅದು ಹಸಿರು ಬಣ್ಣದ ದೊಡ್ಡ ರಬ್ಬರ್‌ನ ಕಪ್ಪೆಯಾಗಿತ್ತು. ಅದನ್ನು ಕಂಡೊಡನೆ ಶಾಂತಿಯ ಕಣ್ಣುಗಳು ಅರಳಿದವು. ತಕ್ಷಣ ಸಂತಸದಿಂದ ಚೀರಿದಳು. ನಂತರ ಬಾಯಿ ತೆರೆದು ಜೋರಾಗಿ ನಗಲಾರಂಭಿಸಿದಳು. ಆಗ ಅರುಣ್ ಮತ್ತು ಇತರ ಸ್ನೇಹಿತರಿಗೆ ಶಾಂತಿ ಏಕೆ ಬೆಳಗ್ಗಿನಿಂದ ಮಾತಾಡದೆ, ನಗದೆ ಮೌನವಾಗಿದ್ದಳು ಎಂದು ತಿಳಿಯಿತು! ಎಕೆಂದರೆ ಅವಳ ನಾಲ್ಕು ಹಲ್ಲುಗಳು ಬಿದ್ದಿದ್ದವು! 

##
* License: [CC-BY]
* Text: Cheryl Rao
* Illustration: Saurabh Pandey
* Translation: Ravikiran
* Language: kn
