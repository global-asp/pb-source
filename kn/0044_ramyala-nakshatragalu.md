# ರಮ್ಯಳ ನಕ್ಷತ್ರಗಳು

##
ಬಹು ಹಿಂದೆ ಒಂದೂರಿನಲ್ಲಿ, ರಮ್ಯಾ ಎಂಬ ಹೆಸರಿನ ಪುಟ್ಟ ಹುಡುಗಿ ಒಬ್ಬಳಿದ್ದಳು. ರಮ್ಯಳಿಗೆ ಕಿವಿ ಓಲೆಗಳೆಂದರೆ ಬಹಳ ಇಷ್ಟ. ಯಾರೇ ಆಗಲಿ, ಅವಳಿಗೆ ಉಡುಗೊರೆ ಕೊಟ್ಟರೆ, ಓಲೆಗಳನ್ನೇ ಕೊಡುತ್ತಿದ್ದರು. ಅವಳ ಹತ್ತಿರ ಕೆಂಪು ಓಲೆಗಳು, ನೀಲಿ ಓಲೆಗಳು, ಹಸಿರು ಓಲೆಗಳು, ಮತ್ತು ಕಾಮನಬಿಲ್ಲಿನಲ್ಲಿರುವ ಎಲ್ಲಾ ಬಣ್ಣದ ಓಲೆಗಳು ಇದ್ದವು. 

ರಮ್ಯಳ ಹುಟ್ಟುಹಬ್ಬಕ್ಕೆ, ಅವಳ ಅಜ್ಜಿ ಅವಳಿಗೆ ಏನನ್ನು ತಂದುಕೊಟ್ಟರೆಂದು ನಿಮಗೆ ಗೊತ್ತಾ? 

##
ರಮ್ಯಳಿಗೆ, ಅಜ್ಜಿ ನಕ್ಷತ್ರಗಳ ಹಾಗೆ ಹೊಳೆಯುವ ವಜ್ರದ ಓಲೆಗಳನ್ನು ತಂದುಕೊಟ್ಟರು! ರಮ್ಯಳಿಗೆ ಅವು ಬಹಳ ಇಷ್ಟವಾದವು. 

"ಓ! ಅಜ್ಜಿ, ಇಷ್ಟು ಸುಂದರವಾದ ವಜ್ರದ ಓಲೆಗಳನ್ನು ನೀನು ಎಲ್ಲಿಂದ ತಂದೆ?" ಎಂದು ಕೇಳಿದಳು. 

##
ಅದು ನಕ್ಷತ್ರಗಳಿಲ್ಲದ ರಾತ್ರಿಯಾಗಿತ್ತು. 

ಅಜ್ಜಿ ಆಕಾಶದತ್ತ ಕೈ ತೋರಿಸಿ, "ನೋಡು, ಆಕಾಶದಲ್ಲಿ ನಕ್ಷತ್ರಗಳಿಲ್ಲ.  ನಾನು ಎಲ್ಲಾ ನಕ್ಷತ್ರಗಳನ್ನು ಕಿತ್ತು ಅದರಲ್ಲಿ ಅತ್ಯುತ್ತಮವಾದುದನ್ನು ನಿನ್ನ ಓಲೆಗಳಿಗೆ ಆರಿಸಿ ತಂದಿದ್ದೇನೆ," ಎಂದು ಉತ್ತರಿಸಿದರು. 

##
ಈ ಉತ್ತರದಿಂದ ರಮ್ಯಳಿಗೆ ಬೇಸರವಾಯಿತು. 

"ಫಳ ಫಳ ಹೊಳೆಯುವ ಪುಟ್ಟ ನಕ್ಷತ್ರಗಳೇ, ನನಗೆ ಸೋಜಿಗ, ನೀವು ಎಲ್ಲಿರುವಿರಿ?  ಭೂಮಿಯಿಂದ ಅಷ್ಟು ಎತ್ತರದಲ್ಲಿ, ಪುನಃ ಆಕಾಶದಲ್ಲಿ ವಜ್ರಗಳಂತೆ ದಯಮಾಡಿ ಬನ್ನಿ! " ರಮ್ಯಾ ದುಃಖದಿಂದ ಹಾಡಿದಳು. 

##
ಆ ರಾತ್ರಿ, ರಮ್ಯಾ ತನ್ನ ಓಲೆಗಳನ್ನು ಬಿಚ್ಚಿ ಜಾಗರೂಕತೆಯಿಂದ ದಿಂಬಿನಡಿ ಇರಿಸಿದಳು. ಯಾವುದಾದರೂ ಯಕ್ಷಿಣಿ ಆ ನಕ್ಷತ್ರಗಳನ್ನು ಆಕಾಶಕ್ಕೆ ಹಿಂದಿರುಗಿಸುತ್ತಾಳೆಂದು ಬಯಸಿದಳು. 

ಮಧ್ಯರಾತ್ರಿಯಲ್ಲಿ ರಮ್ಯಳಿಗೆ ಸುಂದರವಾದ  

ಕನಸು ಬಿತ್ತು. 

##
ಕನಸಿನಲ್ಲಿ ಸುಂದರವಾದ ಯಕ್ಷಿಣಿಯೊಬ್ಬಳು ಬಂದು ರಮ್ಯಳಿಗೆ ಹೇಳಿದಳು, "ಯೋಚನೆ ಮಾಡಬೇಡ  ರಮ್ಯಾ, ಆಕಾಶದಲ್ಲಿಡಲು ಸಾವಿರಾರು ಹೊಸ ನಕ್ಷತ್ರಗಳು ನನ್ನಲ್ಲಿವೆ! " ರಮ್ಯಳಿಗೆ ಎಚ್ಚರವಾಯಿತು. 

ನಿಮಗೆ ಗೊತ್ತೇ, ಅವಳು ಏನು ನೋಡಿದಳೆಂದು? 

##
ರಾತ್ರಿಯ ಆಕಾಶ ನಕ್ಷತ್ರಗಳಿಂದ ತುಂಬಿತ್ತು! 

##
ರಮ್ಯಾ ಪುನಃ ತನ್ನ ವಜ್ರದ ಓಲೆಗಳನ್ನು ಹಾಕಿಕೊಂಡಾಗ ಅವಳ ಕಣ್ಣುಗಳು ಹೊಳೆಯುತ್ತಿದ್ದವು! 

##
ಈಗ, ರಮ್ಯಳಿಗೆ ತುಂಬಾ ಖುಷಿ. 

##
* License: [CC-BY]
* Text: Mala Ashok
* Illustration: Helga Parekh
* Translation: Aparna Prasanna
* Language: kn
