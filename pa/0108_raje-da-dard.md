# ਰਾਜੇ ਦਾ ਦਰਦ

##
ਜੰਗਲ ਦਾ ਰਾਜਾ ਸ਼ੇਰ।

ਦਹਾੜਦਾ ਤਾਂ ਜੰਗਲ ਕੰਬ ਉੱਠਦਾ।

##
ਦੋ ਦਿਨ ਤੋਂ ਉਸ ਦੇ ਦੰਦ ਵਿਚ ਦਰਦ ਸੀ।

"ਮਹਾਰਾਜ, ਦੰਦ ਕੱਢਵਾ ਦਿਉ," ਡਾਕਟਰ ਬਾਂਦਰ ਨੇ ਸਲਾਹ ਦਿੱਤੀ।

"ਠੀਕ ਹੈ," ਸ਼ੇਰ ਨੇ ਕਿਹਾ।

##
ਸ਼ੇਰ ਦਾ ਦੰਦ ਕੌਣ ਕੱਢੇ। ਸਭ ਡਰਦੇ ਸੀ।

"ਮਹਾਰਾਜ, ਮੈਂ ਦੁਲੱਤੀ ਮਾਰ ਦਿਆਂ। ਦੰਦ ਇਕ ਦਮ ਬਾਹਰ ਆ ਜਾਏਗਾ," ਮੂਰਖ ਗਧੇ ਨੇ ਕਿਹਾ।

##
"ਤੂੰ ਰਾਜੇ ਨੂੰ ਲੱਤ ਮਾਰੇਗਾ?" ਸ਼ੇਰ ਦਹਾੜਿਆ।

ਘਬਰਾਇਆ ਗਧਾ ਪੂਛ ਦਬਾ ਕੇ ਭੱਜ ਗਿਆ।

##
ਹਾਥੀ, ਚੀਤਾ, ਭਾਲੂ, ਹਿਰਨ ਸਭ ਪਰੇਸ਼ਾਨ।

ਰਾਜੇ ਦੇ ਮੂੰਹ ਵਿਚ ਹੱਥ ਕੌਣ ਪਾਏ।

##
"ਮਹਾਰਾਜ, ਮੈਂ ਦੇਖਾਂ?" ਇਕ ਰਾਤ ਚੂਹੇ ਨੇ ਇਕੱਲ ਵਿਚ ਕਿਹਾ।

"ਠੀਕ ਹੈ," ਸ਼ੇਰ ਨੇ ਮੂੰਹ ਖੋਲ੍ਹ ਦਿੱਤਾ।

##
"ਓਹ ਹੋ, ਇਥੇ ਤਾਂ ਬਹੁਤ ਗੰਦਗੀ ਭਰੀ ਹੈ," ਚੂਹੇ ਨੇ ਅੰਦਰ ਝਾਕਿਆ।

ਉਸ ਨੇ ਆਪਣੇ ਤਿੱਖੇ ਦੰਦਾਂ ਨਾਲ ਗੰਦਗੀ ਸਾਫ ਕਰ ਦਿੱਤੀ। ਸ਼ੇਰ ਦਾ ਦਰਦ ਠੀਕ ਹੋ ਗਿਆ।

##
"ਮਹਾਰਾਜ ਰੋਜ਼ ਦੰਦ ਸਾਫ਼ ਕਰਿਆ ਕਰੋ, ਨਹੀਂ ਤੇ ਇਹ ਸੜ ਜਾਣਗੇ।" ਚੂਹੇ ਨੇ ਕਿਹਾ।

##
"ਠੀਕ ਹੈ। ਪਰ ਤੂੰ ਇਹ ਗੱਲ ਕਿਸੇ  ਨੂੰ ਦੱਸੀਂ ਨਾ। ਨਹੀਂ ਤਾਂ ਸਾਰੇ ਕਹਿਣਗੇ ਕਿ ਰਾਜਾ ਗੰਦਾ ਹੈ," ਸ਼ੇਰ ਨੇ ਮਿੰਨਤ ਕੀਤੀ।

##
"ਠੀਕ ਹੈ," ਚੂਹਾ ਹੱਸ ਪਿਆ।

##
ਸ਼ੇਰ ਵੀ ਹੱਸ ਪਿਆ।

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Translation: S. Waqeel
* Language: pa
