# எல்லாம் அந்தப் பூனையால்தான்...

##
வீட்டுப்பாடம் செய்துவிட்டாயா?

இல்லை மிஸ்!

ஏன்?

எல்லாம் அந்தப் பூனையால்தான்!

##
பூனைக்கும் வீட்டுப்பாடத்துக்கும் என்ன சம்பந்தம்?

அந்தப் பூனை மரத்தின்மேல் ஏறிவிட்டது. ஆனால், அதற்கு இறங்கத் தெரியவில்லை. பயத்தில் கத்தியது.
ஆகவே, நான் அந்தப் பூனைக்கு உதவுவதற்காக, ஓர் ஏணியைக் கொண்டுவந்தேன்.

##
அந்த ஏணியில் ஒரு படி உடைந்திருந்தது. அதை ஆணி அடித்துச் சரி செய்தேன்.

அந்தச் சத்தம் கேட்டுக் குழந்தை தூக்கத்திலிருந்து விழித்து அழுதது.

##
குழந்தை அழும் சத்தம் கேட்டு, அம்மா சமையலறையிலிருந்து ஓடி வந்தார்.

##
அப்போது, குரங்கு ஒன்று சமையலறைக்குள் புகுந்து எல்லாச் சாப்பாட்டையும் சாப்பிட்டுவிட்டது.

##
ஆகவே, அப்பா டீக்கடையிலிருந்து சப்பாத்தியும் குருமாவும் வாங்கிவந்தார்.

சப்பாத்தி, குருமா வாசனையில், ஒரு நாய் அவர் பின்னாலேயே வந்தது.

##
அந்த நாய், என்னுடைய வீட்டுப்பாட நோட்டைத் தின்றுவிட்டது.

##
என்னது? உன் வீட்டுப்பாட நோட்டை நாய் தின்றுவிட்டதா?

##
ஆமாம் மிஸ், எல்லாம் அந்தப் பூனையால்தான்!

##
* License: [CC-BY]
* Text: Anushka Ravishankar
* Illustration: Priya Kuriyan
* Translation: N. Chokkan
* Language: ta
