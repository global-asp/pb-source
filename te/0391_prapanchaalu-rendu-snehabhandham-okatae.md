# ప్రపంచాలు రెండు, కానీ స్నేహబంధం ఒకటే

##
బీన్స్ మరియు కోఫ్తాతో భోజనం ముగించగానే అమ్మ సోఫాపై కొర్చొని వార్తాపత్రిక చదువుతోంది, నాన్న ఓ చిన్న కునుకు తీయడానికి జారుకొన్నాడు.

##
తను కూడా పుస్తకంతో పాటు ఇంటి దగ్గరలో ఉన్న అడవిలోకి తొందరగా పోవచ్చు. అందుచేత ఆదివారం నాటి మధ్యాహ్న సమయాలంటే రమణికి చాలా ఇష్టం. ఆ సమయంలో అడవిలోని జంతువులు కూడా నిద్రపోతుంటాయి, కావున రమణి ఒక్కతే ఆ ప్రకృతితో మమేకం కావచ్చు.

##
అమ్మ రమణిని చెట్లు ఎక్కవద్దని హెచ్చరించింది, క్రిందనే చెట్టునీడనే ఉండడం క్షేమమని చెప్పింది. అందుకని రమణి తెల్లమద్ది చెట్టు నీడలో కూర్చొని గుబురుగా ఉన్న ఆకుపచ్చని ప్రపంచాన్ని ఆనందంతో పరికిస్తూ ఉంటుంది. అమ్మ చెప్పినట్టుగా ఆ చెట్టుకొమ్మల మధ్య ఉన్న ఆకుపచ్చని ప్రపంచంలో తనను భయపెట్టేవేవో రమణీకి తెలియడం లేదు.

##
కానీ ఆరోజు రమణి తానుతెచ్చిన పుస్తకంలోని పేజీని తిప్పగానే, ఆశ్చర్యపడేలా ఒక సంఘటన జరిగింది, రమణి తలపై దబ్బు మని ఏదోపడితే

“అబ్బా!” అంటూ తలను గోక్కోంది. చూస్తే అది బఠాని గింజంత ఉన్న ఓ రంగురంగుల పుస్తకం.

##
రమణి తల ఎత్తి చూడగా చెట్ల కొమ్మల మధ్య బొచ్చుకలిగిన ఒక జంతువు దాక్కోవడానికి ప్రయత్నంచేస్తూ కనబడింది.

చెట్టుకొమ్మల మధ్యకి చూస్తూ “హాయ్, ఈ పుస్తకం నీదేనా?” అని రమణి అడిగింది. కానీ రమణి ప్రశ్నకు తిరిగి సమాధానం రాలేదు.

##
బఠాని గింజ పరిమాణంలో ఉన్న ఆ పుస్తకం గోపాది. గోపా పై ప్రపంచంలో ఉంటుంది. ఎపుడూ తెల్లమద్ది చెట్టుపై అటు ఇటూ తిరుగుతూ ఉంటుంది.

మెత్తటి ఆకులు, చిన్నకొమ్మలతో నిర్మించబడిన దాని ఇల్లు కూడా ఆవృక్షంపైనే ఉంటుంది. గోపా, తెల్లమద్ది చెట్టునీడలో కూచోని పుస్తకాన్ని చదువుతోన్న రమణీని తరచూ చూసేది. రమణి తలలో ఉన్న పసుపురంగు రిబ్బనులంటే గోపాకు చాలాఇష్టం.

##
కానీ గోపాకు చెట్టు దిగువన ఉన్న భూప్రపంచం భయంకొల్పేదని వాళ్ళమ్మ ఎపుడూ చెపుతూ ఉండేది.

పైప్రపంచంలోని ఇంతువులన్నిటికి మానవులంటే భయం ఉండడం వలన రమణి మరియు ఇతరుల కంట బడకుండా జీవిస్తుంటాయి.

##
ఆ ఆదివారం రోజు గోపా పచ్చనికొమ్మపై ఊయలూగుతూ పుస్తకాన్ని చదువుకుంటోంది. పుస్తకంలోని చివరిపేజీ తిప్పుతుండగా పెద్దగా వీచిన గాలివల్ల గోపా చేతిలో నుండి పుస్తకం క్రిందికి జారిపడిపోయింది! అది కొమ్మలపై పడి ఎగురుతూ చివరికి రమణి తలపై “దడ్” మని పడింది.

గోపా తోక వణికింది, చెవులు నిక్కబొడుచుకొన్నాయి. ఆకుపచ్చని పై ప్రపంచం, భూప్రపంచం ఎప్పటికీ కలవవని భయంతో ఇంటిలోకి తుర్రుమంది.

##
    రమణి చెట్టుకిందే కూర్చొని ఓరకంటితో చెట్లకొమ్మలను పరిశీలిస్తూ పుస్తకాన్ని
    చదవడానికి ప్రయత్నిస్తోంది. ఆ పుస్తకంలోని అక్షరాలు చదవడానికి వీలుకానంత
    చిన్నవిగా ఉన్నాయి ! చివరికి, రమణి ఆ పుస్తకాన్ని చెట్లకొమ్మల్లో ఉండి బయటకు
    పూర్తీగా కనపడని బొచ్చుతో ఉన్న ప్రాణికే ఇవ్వాలని నిర్ణఇంచుకొంది.

    రమణి ఎంతో తెలివైనది. మరుసటి ఆదివారం మెరుస్తోన్న ఐదు ఎర్రటి బెలూన్లని
    నడుముకు కట్టుకొని గాలిలో తేలుతూ పైకి.... పైకి.... పైపైకి.... చివరికి పచ్చటి-
    ప్రపంచంలోని ఎత్తైనచెట్టు కొనభాగంలో ఉన్న గోపాఇంటికి చేరింది.

##
గోపా గుబురుగా ఉన్న తన గుబురు తోకను దువ్వుతుండగా మెరుస్తూన్న ఐదు ఎర్రటి బెలూన్లు తనవైపుకు రావడాన్ని గుర్తించింది.

“బెలూన్లా! ఎవరిదో పుట్టినరోజులా ఉంది” అని ఆలోచించసాగింది. అయితే అదేమిటి?

ఎర్రటి బెలూన్లతో పాటు పసుపు రంగు రిబ్బనులున్న క్రిందిలోకపు అమ్మాయి కూడా ఉందే” ఆ అమ్మాయి నాకు హాని చేస్తుందేమో! అయితే నేనిక్కడి నుంచి పారిపోవాలి” అని గొణుక్కొసాగింది.

##
కానీ, రమణి వేగంగా గోపా దగ్గరికి చేరింది. రమణి గోపాకు పుస్తకాన్ని చూపిస్తూ “ఇది నీదేనా” అని అడిగింది.

గోపా చప్పున ఆ పుస్తకాన్ని దొరకబుచ్చుకుని చిన్నగా నవ్వింది. రమణి కూడా కిల కిలా నవ్వింది. తన రిబ్బన్లనే చూస్తోన్న గోపా గుర్రపుతోకకి రమణి ఒక రిబ్బనుని అందంగా ముడివేసింది. రమణి, గోపా ఇద్దరూ కలసి ఆనందంగా తిరగసాగారు.

##
రమణి మరియు గోపా దట్టంగా విస్తరించిన చెట్ల మధ్యఉన్న ఖాళీస్థలాల్లో పరిగెత్తుతూ, ఎగురుతూ, ఆటలాడుకొంటూ తలక్రిందులుగా వేలాడుతూ నిద్రపోతోన్న బ్యాంకీ అనే పళ్లను ఇష్టపడి తినే గబ్బిలాన్ని ఢీ కొట్టారు. ఇది బ్యాంకీకి నచ్చలేదు. బ్యాంకీ కోపంగా రుసరుసలాడుతూ “ఈ పిల్లలు నన్ను కొంచెం సేపు కూడా విశ్రాంతి తీసుకోనీరు, ఎపుడూ ఇంతే” అనుకొంటూ ప్రక్క కొమ్మకి ఎగిరిపోయింది. అది వెంటనే తనకెంతో ఇష్టమైన అంజూర్ చెట్టుకి వేలాడుతూ దానికి ఉన్నమెత్తటి తియ్యని పళ్లను ఆనందంగా తినసాగింది.

##
కనీసం ప్రక్కనేపోయే వారిని కూడా పలకరించడానికి కూడా తీరికలేనంత పనిలో నిమగ్నమైన చీమల బారులను రమణి దాటడానికి గోపా సహాయం చేసింది. సన్నని పొడవైన కాళ్ళు, గుండ్రని శరీరాన్ని కలిగిన చీమలు, చెట్టు అంతటా హడావిడిగా తిరుగుతున్నాయి.

ఈ చీమలు సమూహాలుగా జీవనాన్ని సాగించడానికి ఇష్టపడుతాయి. ఇవన్నీ కలసి పెద్ద ఆకులని ఒక దానితో మరొకదాన్ని కుట్టి వెచ్చగా ఉండే గూళ్లను నిర్మించుకొంటాయి.

##
ఆడుతూ, ఆడుతూ తిరుగుతూ ఉంటే వాళ్లకు చెట్లకొమ్మలపై ఉండే ఫిర్కీ అనే అగ్నిశిల కప్పను ఎదురైంది.

“పచ్చటి కాళ్ళు, ఎర్రటి కళ్ళు, నీలిరంగు శరీరంతో ఉన్న ఫిర్కీ చూసిన రమణి, అది అచ్చం ఇంద్రధనుస్సులా రంగురంగులతో ఉందే” అని అనుకొంది. రమణిని చూసిన ఫిర్కీ ఆశ్చర్యంతో చెట్టుపై తన పట్టుని కోల్పోబోయింది. ఫిర్కీ బెక్ బెక్ మని నీరసంగా రమణిని పలకరించి అక్కడే ఉన్న మిడుతను తినడానికి అటువైపుకి దుమికింది.

తన ఇంటి దగ్గర ఉన్న కొలనులోని కప్పలను వెంబడించడానికి సరదా పడే రమణి “భూమిపై మాత్రమే కప్పలు ఉంటాయని నేను ఇంతవరకు అనుకొనేదాన్ని” అని గోపాతో చెప్పింది.

##
దూరంగా ఉన్న హరి అనే వడ్రంముక్కుపిట్ట వీరిని గమనించ సాగింది. అది వీరికి మిత్రునిగా ఉండాలని మనస్ఫూర్తిగా అనుకొంది. హరి మంచిదే అయినప్పటికి అది చేసే పెద్ద పెద్ద శబ్ధాల వల్ల ఎవరూ దానిని మిత్రునిగా చేసుకోవడానికి ఇష్టపడేవారు కాదు, కానీ గోపా మరియు రమణి హరితో స్నేహం చేశారు.

##
“చెట్లపై నున్న ప్రపంచం అంత భయపడాల్సినదేదీ కాదు” అని రమణి అనుకొని “తన మునుపటి ఆలోచనకు సిగ్గుపడింది”

“భూలోక వాసులు కూడా చాలా మంచివారే” “ఇక వారి గురించి భయపడాల్సినదేమీ లేదు” అనుకొంది గోపా.

##
ఇంతలో “ ఊ... ఊ .... ఆ... ఆ..” అంటూ చిన్నగా రోదనలు వినబడ్డాయి.

చిన్న శబ్ధాలను కూడా సునిశితంగా గ్రహించే గోపా “హొ...అయ్యో.... వైద్యాఅనే పసిరికపాము ఏడుస్తున్నట్టు ఉందే” అని రమణితో అంది. గోపా మరియు రమణి ఇద్దరూ ఎపుడూ బిడియంగా ఉండే వైద్యా దగ్గరకి పరిగెత్తాయి.

##
“ఏమైంది వైద్యా?” అడిగింది గోపా.

వైద్యా రోదించసాగింది. ఏడుస్తున్నప్పుడు అది మరింత ఆకుపచ్చగా కనిపిస్తోంది."ఇప్పుడు ఎక్కడికి వెల్లాలో తెలువడం లేదు , నేను నివశిస్తున్న చెట్టుని వారు నరికేశారు" అని వైద్యా చెప్పింది. బ్యాంకీ మరియు ఇతర జంతువులు కూడా తమ గృహాలను కోల్పోయాయి. వైద్య ఇల్లు కాస్తా పోయింది.

“వారు సిమెంటుతో ఓ కొత్తదారిని ఏర్పాటు చేసుకొంటున్నారు, అందుకోసం నా ఇంటిని వారు నరికేసారు” ఏడుస్తూ చెప్పింది వైద్యా. పై ప్రపంచంలోని వారంతా చాలా భాదపడ్డారు.

##
“మనం వైద్యాకు తప్పకుండా సహాయం చేయాలి” స్థిరంగా చెప్పింది గోపా

రమణి, గోపా మరియు మిత్రులందరూ కలసి వైద్యాకి ఇల్లు వెతికే బృందంగా ఏర్పడ్డారు. వైద్య కొత్త ఇంటికోసం తిరిగి.... తిరిగి.... చివరకు ఒక అత్తివృక్షాన్ని కనుగొన్నారు. రమణి ఆ ఇంటిని మెత్తటి ఆకులు, వైద్యాకు ఎంతో ఇష్టమైన నారింజరంగు పుష్పాలను ఉపయోగించి అందంగా అలంకరించింది.

ఇపుడు తన కొత్తిల్లంటే వైద్యాకు ఎంత అభిమానమో!

##
“నాకు ఇంత మంది స్నేహితులున్నారని నమ్మలేక పోతున్నాను, మనమందరం ఓ మంచి విందును ఏర్పాటు చేసుకొందాం” అంది వైద్యా.

అది ఎంత అధ్భుతమైన విందో! అందరి అభిరుచులకు తగిన విధంగా ఆహారపదార్థాలు లభించాయి. గోపాకు గట్టి ఫలాలను, హరికి పళ్ళు, బ్యాంకీ-పళ్లను ఇష్టపడే గబ్బిలం నిద్రమత్తులో జోగుతూ ఉండి ఏమీతినలేదు. ఆహారపదార్థాలతో పాటూ కందిగచీమలు, అందరూ కూర్చోవడానికి తాము ఆకులతో కుట్టిన మెత్తటి దిండ్లను తెచ్చాయి! ఫిర్కీకి ఇష్టమైన మిడతలను ఎవరూ ఇష్టపడలేదు. రమణి రంగు రంగుల బెలూన్లను తెచ్చింది.

మొదటిసారిగా పై ప్రపంచం, క్రింది ప్రపంచం రెండు ప్రపంచాలు ఒక్కటయ్యాయి.

##
గోపా మరియు ఈమె మిత్రులు మన లాగా భూమిపై కాకుండా విశాలంగా విస్తరించిన అడువుల్లో ఊయలలూగుతోన్న చెట్లకొమ్మల మధ్య ఆకుపచ్చని ప్రపంచంలో నివసించేవారు.

అడవుల్లో జీవించే ఎన్నో ప్రాణులు ఇప్పుడు చెట్లపై కొమ్మలలో నివసాన్ని ఏర్పరుచుకొన్నాయి. ఈ పైప్రపంచంలోని జీవులకు పరిసరాలతో కలసిపోయి ఎలా జీవించాలో బాగా తెలుసు, కనుక మనం వాటిని కనుక్కోవడం కొంత ఓపికతోకూడిన పని. అలాగే అదృష్టముంటే వాటిలో కొన్నైనా నీకు కనిపిస్తాయి,  

ఈ విశాలమైన అడవులలోని వృక్షాల గురించి అధ్యయనం చేయడానికి శాస్త్రవేత్తలకు తాళ్ళు, నిచ్చెనలు అవసరమౌతాయి. కొన్ని మరీ ఎత్తైన వృక్షాల గురించి తెలుసుకోవడానికి హాట్ ఎయిర్ బెలూన్లని కూడా ఉపయోగిస్తారు. వీటన్నింటినీ పరిశీలించడానికి బెలూన్లతో పాటు రమణి ఎంత ఎత్తుకు చేరిఉంటుందో మీరే ఊహించుకోండి.

##
ఈ విశాలమైన అడవుల్లో నివసించే కొన్ని జంతువుల వివరాలు:

మలబార్ గుర్రపుతోక ఎలుక: గుబురుతోకను కలిగిన ఈ జంతువు ప్రశాంతంగా ఉండే అడవులలోని నివసించడానికి ఇష్టపడుతుంది. దీనికి పండ్లంటే చాలా ఇష్టం, కానీ కొన్ని సార్లు మిరియాల చిగుళ్లను ఇష్టంగా కూడా తింటుంది. ఇది చుట్టలుచుట్టుకొని తోకను బయట పెట్టి నిద్రపోతుంది?

వడ్రంగిముక్కు పక్షి: ఈ పక్షులు వివిధ రంగులను కలిగి పొడవైన,దృఢమైన ముక్కుని కలిగి ఉంటాయి. ఇవి సాంఘిక జీవులు. పండ్లను, కీటకాలను, చిన్న చిన్న జీవులను ఆహారంగా తీసుకొంటాయి. ఇవి చెట్ల రంధ్రాలలో గూళ్లను నిర్మించుకొని జీవిస్తాయి. గూళ్ళలో పిల్లలున్నప్పుడు ఈ పక్షులు మట్టితో గోడనునిర్మిస్తాయి. అచ్చంగా మన ఇళ్లలాగే.

##
పసరిక పాము: ఇది ఆకుపచ్చని రంగులో సన్నగా ఉండి చెట్లకొమ్మల మధ్య కనపడకుండా ఉంటుంది. చాలా నిదానంగా కదులుతుంది. ఇది మన భారతదేశంలోనే కాక శ్రీలంక, బాంగ్లాదేశ్, బర్మా, థాయిలాండ్,కంబోడియా మరియు వియత్నాం దేశాలలో కూడా కనిపిస్తుంది.

అగ్నిశిల కప్ప: వీటిలో చాలా రకాలు ఉన్నాయి. ఇవి వివిధ రంగులలో ఉంటాయి. వీటి పెదవులు తెలుపు రంగులోనూ, కళ్ళు ఎరుపు లేదా పసుపు రంగులో ఉండి కాళ్లు గోధుమరంగులో ఉంటాయి. ఇవి మన అరచేయంత చిన్నగా ఉంటాయి. ఇవి కొమ్మల మధ్య ఎగురుతూ జీవిస్తాయి. ఎక్కువ కాలాన్ని చెట్లపైనే గడుపుతాయి.

పళ్లను ఇష్టంగా తినే గబ్బిలం: ఇవి తలక్రిందలుగా వేలాడుతూ ఉంటాయి. వాటి కళ్ళకు ప్రపంచం ఎలా కనిపించి ఉంటుందో ఊహించడానికి ప్రయత్నించండి. వీటికి పళ్ళంటే చాలా ఇష్టం,ఎపుడూ చెట్టంతా కలియతిరుగుతూ ఉంటాయి. ఇవి గోల గోలగా ఉంటాయి. ఈ శబ్ధాన్ని మనం చాలా దూరం నుండి కూడా వినవచ్చు. వీటి వాసనశక్తి మరియు దృష్టి చాలా బాగా అభివృధ్ధి చెంది ఉంటాయి. ఇవి మనం ఉపయోగించే పూల మరియు పండ్లమొక్కల సంపర్కానికి సహాయపడతాయి.

##
* License: [CC-BY]
* Text: Padmaparna Ghosh
* Illustration: Sunaina Coelho
* Translation: Nagaraju Nichenametla
* Language: te
