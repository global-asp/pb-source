# डायनासोरच डायनासोर !

##
बंटी एकदा कार ने त्याच्या मामाच्या गावाला चालला होता.

बंटीला खूप गंमत वाटत होती.

अचानक त्याला एक धावती ट्रेन दिसली.

जणू धावता डायनासोरच ! अरे बाप रे !!

##
कार वेगाने पुढे जाऊ लागली. वाटेत नदी ओलांडण्यासाठीचा मोठा पूल दिसला.

नदी ओलांडून जाताना बंटीला वाटले, 

जणू काही तो भला मोठा पूल म्हणजे एक मोठा डायनासोरच !

बंटीला गंमत वाटली. त्याने त्या पुलाचे नाव ठरवले – ‘डायनापूल’ !

##
बंटीला या प्रवासात खूप मज्जा वाटू लागली होती.

बघता-बघता त्याचा डोळा लागला आणि त्याला झोप आली.

झोपेत त्याला डायनासोर आंबे खाताना दिसत होता. गंमत आहे बुवा !

बंटी मामाच्या गावाला जात होता. तिथे जाऊन तो सुद्धा असेच आंबे खाणार होता.

##
बंटीला स्वप्नात उडता डायनासोर दिसत होता.

उडणारा डायनासोर त्याच्या तोंडातून आग फेकत होता.

बंटीला स्वप्नातच हसू येऊ लागले.

##
अचानक जेव्हा त्याच्या चेहऱ्यावर उजेड पडला, तेव्हा त्याने डोळे उघडून पाहिले.

पाहतो तर काय? एक उंच उभा डायनासोर समुद्रातील होड्यांवर तोंडाने आग फेकतोय.

गंमत आहे बुवा ! हे तर खरे प्रकाश घर (लाईट हाउस) !

सगळीकडे डायनासोरच डायनासोर !!

##
* License: [CC-BY]
* Text: Smitin Brid
* Illustration: Priya Kuriyan, Vinayak Varma
* Language: mr
