# यह मैं हूँ

##
हम हैं! हमसे दोस्ती करोगे? 

##
मेरे पैर बहुत मज़बूत हैं। 

इनसे मैं बहुत तेज़ दौड़ सकती हूँ। 

##
और मेरे हाथ! वाह क्या झूला है! 

##
मुझे चित्र बनाना अच्छा लगता है। 

यह मेरे हाथों का कमाल है। 

##
तुम्हारा चित्र बनाऊँ? 

आँखों से ही तुम्हें देख पा रहा हूँ। 

##
चिड़िया कितना मीठा गा रही है! 

यह मैं कान से सुन पाती हूँ। 

##
लगता है माँ हलुआ बना रही हैं! 

उसकी खुशबू मेरी नाक में आ रही है। 

##
ओह, गन्ना कितना कड़ा है! 

लेकिन मेरे दाँत भी कम नहीं हैं! 

##
यह तो बहुत मीठा है! 

मेरी जीभ ने बताया। 

##
मुझे गाना आता है। 

कविता सुनाऊँ? 

##
माँ कहती हैं कि मेरा गला मीठा है। 

तो क्या आवाज़ गले से निकलती है? 

##
* License: [CC-BY]
* Text: Pankaj Chaturvedi
* Illustration: Ajit Narayan
* Language: hi
