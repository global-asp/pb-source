# సంతోషం

##
మునియా, రాజు గాలి పటాలు ఎగురవేస్తున్నారు. అది మూడు రంగుల గాలిపటం! ఆ గాలిపటం ఆకాశంలో చాలా పైకి పోయింది.

అయ్యో! ఇది చెట్టు కొమ్మల్లో చిక్కుకుంది.

##
మునియా తాడును గట్టిగా ఊపింది.

గాలిపటం, తెగిపోయింది. 

అది, చెట్టులో చిక్కుకుని ఉండిపోయింది.

##
రాజు ఒక వెదురుకర్రను తెచ్చాడు. పాపం! ఎగిరెగిరి ఆ చెట్టుమీద నుండి గాలిపటాన్ని క్రిందకు తేవడానికి ప్రయత్నం చేశాడు. ఆ వెదురు కర్ర అంతవరకూ చేరుకోలేకపోయింది..

##
అయ్యో! గాలిపటం రాలేదు కానీ, ఆచెట్టుని కర్రతో కొట్టడంతో, బోలెడు మామిడి కాయలు రాలి, క్రింద పడిపోయాయి. అవి తియ్యగానూ, పుల్లగానూ ఉన్నాయి.

రాజు, మునియాలు ఆ మామిడి కాయలను

తింటున్నారు. ఇద్దరూ చాలా సంతోషంగా ఉన్నారు.

ఇంతలో ఒక్కసారి, గాలి వీచింది. గాలిపటం ఎగిరిపోయింది.

##
ఒక పక్షి తన పిల్లలకు ఎగరడం నేర్పిస్తోంది.

పిల్లలకేమో భయంగా ఉంది.

"భయపడవద్దు, ఆ గాలిపటం తాడుని

పట్టుకుని ఎగరండి" అని చెప్పింది తల్లి పక్షి. 

##
పక్షి పిల్లలు ఎగురుతూన్న గాలిపటం తాడుని పట్టుకున్నాయి.

వాటికి ఎగరడం ఎంతో ఆనందంగా ఉంది.

"వాహ్వా! మేము గాలిలో ఎగురుతున్నాము" అన్నాయి, ఆ పక్షి పిల్లలు. ఇక ఆ గాలిపటం తాడుని వదిలేశాయి. 

అయినా గాలిలో రెక్కలు ఊపుతూ, అవి ఆనందంగా ఎగిరిపోయాయి.

##
అలా ఎగురుతూ ఎగురుతూ, గాలిపటం నెమ్మదిగా

క్రిందికి వచ్చింది.

ఒక కుందేలు పిల్ల దానిని పట్టుకోవాలని చూసింది.

దాన్ని తన పంజాతో పట్టుకోవాలని అనుకుంది.

##
కానీ దాని గోళ్ళు పదునుగా ఉండడంతో,

గాలిపటం, చిరిగిపోయింది.

##
కుందేలు పిల్ల ఏడవడం మొదలు పెట్టింది.

##
"ఎందుకేడుస్తావు? చూడు, ఆ గాలిపటాన్ని ఎలా మారుస్తానో" అని తల్లి కుందేలు, పిల్లని ఓదార్చింది.

##
తల్లి కుందేలు, ఆ గాలిపటంతో జెండాలు చేసి, తన

ఇంటిని అలంకరించింది. కుందేలు పిల్ల ఎంతో సంతోషపడిపోయింది.

##
* License: [CC-BY]
* Text: Pankaj Chaturvedi
* Illustration: Ajit Narayan
* Translation: P. Santha Devi
* Language: te
