# निद्रालुः भीमः

##
भीमः (गर्दभः) महान् निद्रालुः । तस्मै दीर्घनिद्रा बहु रोचते । सः प्रातः समये उत्थातुं न शक्नोति ।

रजकः रामु तस्य स्वामी । सः भीमं बहु निन्दति ।

##
एकदा गौरी (धेनुः) तं पृष्टवती, “ भीम ! किमर्थम् एवं खिन्नः असि ?” इति । सः खेदेन सूचितवान्, “ अहं दीर्घां निद्रां करोमि । प्रातः समये उत्थातुं न शक्नोमि । रामु प्रतिदिनं भर्त्स्यते । त्वं मां प्रातः उत्थापयसि किम् ?” इति प्रार्थितवान् । सा अङ्गीकृतवती । प्रातः यथा प्रतिज्ञातं सा “ मू !... मू !...” इति शब्दं कृतवती \ किं तु शयालुः भीमः सुप्तः एव आसीत् ।

##
एकस्मिन् दिने नदीतः प्रत्यागमनसमये मार्गे सः मित्रं, (श्वानं) मोतिं मिलितवान् । “ मित्र ! प्रतिदिनं प्रातः मम जागरणं विलम्बेन भवति । मम स्वामी रामु बहु तर्जयती । मां श्वः बोधयिष्यसि किम् ?” इति पृष्टवान् । तेन सहमतः मोती प्रातः भीमस्य समीपं गत्वा उच्चैः भषितवान् । अलसः भीमः तस्य बुक्कनं न शृतवान् । न जागरितः एव !

##
तद्दिने सायं भीमः (कुक्कुटं) चीनुं दृष्ट्वा स्वकष्टं निवेदितवान्, “ मित्र ! तव ध्वनिं शृत्वा समस्तलोकः जागर्ति । कृपया श्वः मामपि प्रबोधय !” इति विज्ञापितवान् । अन्यस्मिन् दिने चीनु स्वकर्तव्यं यथाक्रमं निर्वोढवान् । किं तु तस्य दीर्घः, उच्चः ध्वनिः भीमस्य कर्णं न प्रविष्टः ।

##
सायङ्काले भीमः “ का !... का !...” इति कूजन्तं डयमानं कालुं, (काकं) दृष्टवान् । “ मित्र ! प्रातः मां जागर्तुं सर्वे अपि अशक्ताः । श्वः त्वं मम साहाय्यं करिष्यसि किम् ?” इति अनुरोधं कृतवान् । कालु अवदत्, “ निश्चयेन मित्र ! मम कर्कश कर्दनं शृत्वा त्वं शीघ्रमेव उत्थास्यसि “ इति गर्वेण उक्तवान् । प्रातः कालु मुक्तकण्ठः प्रयत्नं कृतवान् । अपि तु भीमः निश्चलः आसीत् ।

##
भीमः नितरां दुःखितः यथापूर्वं निद्रां कृतवान् । प्रातः एका मक्षिका तस्य नासिकायं उपविष्टवति । सपदि “ अह्चू ! अह्चू !” इति स्फोटः इव क्षौति भीमस्य नासिकतः निसृता ।

##
निद्रा पूर्णतया निर्गता । सः आश्चर्येण पृष्टवान्, “ अहं कथं जागरितः अभवम् ?” इति । मक्षिका अवदत्, “ अहं त्वाम् उत्थापितवान् “ इति । “ एवमेव त्वम् मां प्रतिदिनम् उत्थापयितुं शक्नोषि किम् ?” इति भीमः विनयेन प्रार्थितवान् । मक्षिका अपि सन्तोषेण अङ्गीकृतवती । भीमः हर्षान्वितः अभवत् । जागरणसमस्या समाप्ता ।

##
* License: [CC-BY]
* Text: Kiran Kasturia
* Illustration: Shweta Mohapatra
* Translation: Srinivasan Chakrapani
* Language: sa
