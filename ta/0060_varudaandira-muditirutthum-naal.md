# வருடாந்திர முடிதிருத்தும் நாள்

##
சிருங்கேரி சீனிவாசனுக்கு அன்று வருடாந்திர முடிதிருத்தும் நாள்.

##
சிருங்கேரி சீனிவாசன் வழக்கம் போல உள்ளூர் முடிதிருத்துபரிடம் செல்வதற்காக வீட்டை விட்டு கிளம்புகிறார்.

##
ஆனால் முடிதிருப்பவரோ “இத்தனை நீளமான முடியை வெட்ட இன்று நேரமில்லை. கடை நிரம்பியிருக்கிறது,” என்றார்.

##
வருத்தமடைந்த சிருங்கேரி சீனிவாசன் மனைவியிடம் உதவி கேட்க வீட்டிற்குத் திரும்பி வந்தார்.

##
ஆனால் அவர் மனைவியோ “இத்தனை நீளமான முடியை வெட்ட இன்று நேரமில்லை” என்றார்.

##
சிறிது கோபமடைந்த சிருங்கேரி சீனிவாசன் தன்னுடைய நண்பரான தையல்காரரிடம் சென்றார்.

##
ஆனால் தையல்காரரும் “இத்தனை நீளமான முடியை வெட்ட இன்று நேரமில்லை” என்றார்.

##
இப்போது கொஞ்சம் கவலைப்பட்ட சிருங்கேரி சீனிவாசன், தன்னுடைய மற்றொரு நண்பரான தச்சரிடம் சென்றார்.

##
ஆனால் தச்சரும் “இத்தனை நீளமான முடியை வெட்ட இன்று நேரமில்லை” என்றார்.

##
பாவம் சிருங்கேரி சீனிவாசன். இந்த வருடாந்திர முடிவெட்டும் தினத்தில், அவருடைய முடியை வெட்ட யாருமேயில்லை.

##
கண்ணீருடன் அவர் கால் போன போக்கில் நடந்து, கிராமத்து காட்டையும் கடந்தார்.

##
ஒரு குகையினருகில் உட்கார்ந்து கொண்டு உரக்க அழுதார்.

##
“இந்த நாள் ஏறக்குறைய முடிந்து விட்டது. என்னுடைய முடியை வெட்டிக்கொள்ளும் வாக்குறுதியை எப்படி நிறைவேற்றுவேன்? கடவுளே! எனக்கு உதவி செய்!”

##
குகைக்குள் அமைதியாக உறங்கிக் கொண்டிருந்த புலிக்கு, இந்த சத்தத்தால் மிகுந்த தொந்தரவு உண்டானது. 

##
அது தன் பெரிய நகங்களுடனான பாதத்தை சிருங்கேரி சீனிவாசனுக்கு காட்டியபடி குகைக்கு வெளியே வந்தது.

##
பாவம்… சிருங்கேரி சீனிவாசனுக்கு பயமென்றால் அப்படி ஒரு பயம்…

##
அந்தப் பயத்தில் அவர் தலையிலிருந்து எல்லா முடியும் கொட்டிவிட்டது.

##
சிருங்கேரி சீனிவாசன் தன் கிராமம் வரை ஓடியே சென்றார். புலி திரும்ப குகைக்குள் தூங்க சென்றுவிட்டது.

##
சிருங்கேரி சீனிவாசனுக்கு இனி வெகு நாட்களுக்கு முடிதிருத்த வேண்டிய அவசியமே வராது!

##
* License: [CC-BY]
* Text: Rohini Nilekani
* Illustration: Angie & Upesh
* Translation: S. Jayaraman
* Language: ta
