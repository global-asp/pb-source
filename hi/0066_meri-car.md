# मेरी कार

##
मैं खैदी हूँ। 

मैं सात साल का हूँ। 

मेरे पास एक कार है, एक सुंदर और लम्बी कार। 

पापा ने मुझे मेरे जन्मदिन पर बना कर दी। 

##
मुझे अपनी कार बहुत पसंद है। 

उसे दिनभर चलाते रहना मुझे अच्छा लगता है। 

डरूम्म... मैं यहाँ जाता हूँ, डरूम्म... मैं वहाँ जाता हूँ। 

मैं बिना अपनी कार के कहीं नहीं जाता। 

##
मैं अपनी कार लेकर रिश्तेदारों से मिलने जाता हूँ और स्कूल में मेरे दोस्त मेरी कार देखकर ललचाते हैं। 

मुझे दादी माँ से बहुत प्यार है और वे मुझे कार चलाते देखकर ख़ुश होती हैं। 

##
मैं अपनी कार से घर के चारों ओर घूम सकता हूँ। 

मैं अपनी कार से पूरी दुनिया घूम सकता हूँ। 

मैं अपनी कार से सूरज, चंदा और तारों के भी चक्कर लगा सकता हूँ। 

##
मेरे छोटे भाई को मेरी कार की सवारी बड़ी पसंद है। 

माँ हमें ऐसा करने से मना करती हैं, 

लेकिन हम कहाँ सुनते हैं! 

##
अब मेरे हाथ से मेरी कार गई... 

...और मेरे भाई के मुँह से उसका दाँत! 

लेकिन, हम अब भी घूमते जाते हैं... 

डरूम्म... भाई मेरी पीठ पर और मैं हवा! 

##
* License: [CC-BY]
* Text: Phidi Pulu
* Illustration: Phidi Pulu
* Translation: Arti Smit
* Language: hi
