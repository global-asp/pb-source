# ജിമ്പുവിന്റെ ക്യാമറ

##
ജിമ്പു കരടി അമ്മാവന്റെ വീട്ടിലേക്ക് പോവുകയായിരുന്നു. ഒരു  മരുഭൂമിയിലൂടെ വേണം അങ്ങോട്ട് പോവാൻ. എന്താ ചൂട് !!! ജിമ്പു വിയർത്തു  തളർന്നു.

##
അപ്പോഴാണ് അവിടെ എന്തോ മിന്നുന്നതു കണ്ടത് . " ങേ !  ഇത് അമ്മാവന്റെ ക്യാമറ ആണല്ലോ. ഇതെങ്ങനെ  ഇവിടെ വന്നു?"  ജിമ്പു അതിശയിച്ചു.  " "ഇന്നലെ വീട്ടിൽ വന്നു മടങ്ങിയപ്പോൾ വീണു പോയതാവും."

##
ജിമ്പു ക്യാമറ എടുത്തോന്ന് ക്ലിക്ക് ചെയ്തു നോക്കി. ഏതായാലും  കയ്യിൽ കിട്ടിയതല്ലേ. കുറച്ച്  നല്ല ഫോട്ടോ എടുത്ത് അമ്മാവന് കൊടുത്തേക്കാം. 

##
അവൻ തലങ്ങും വിലങ്ങും ഫോട്ടോയെടുത്ത് നടന്നു  തുടങ്ങി. അങ്ങനെ  ക്ഷീണവും മറന്നു. അവസാനം അവൻ അമ്മാവന്റെ വീടിനടുത്തെത്തി. അതാ  മരങ്ങൾ കണ്ടില്ലേ.അവിടെയാ  അമ്മാവന്റെ വീട്.

##
അതാ ദൂരെ നിൽക്കുന്നു വേറൊരു ക്യാമറയും പിടിച്ച്   അമ്മാവൻ. ജിമ്പു വരുന്നതും നോക്കി നിൽക്കുന്നതാണ്. 

##
ക്യാമറ തോളിലേക്കിട്ട്  ജിമ്പു സന്തോഷത്തോടെ    "അമ്മാവാ സ്‍മൈൽ പ്ലീസ്"  എന്ന് വിളിച്ചു പറഞ്ഞു കൊണ്ട് അമ്മാവന്റെ  അടുത്തേക്ക് ഓടി.

##
* License: [CC-BY]
* Text: Priya G
* Illustration: Amar Soni, Pia Meenakshi
* Language: ml
