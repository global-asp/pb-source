# ସବୁ ବିଲେଇ ଦୋଷ

##
ତୁ ହୋମ୍-ୱର୍କ କାହିଁକି କରି ନାହୁଁ?

ମିସ୍, ସବୁ ବିଲେଇ ର ଦୋଷ। 

##
ସେ ଯଦି ଗଛ ରେ ନ ଅଟକି ଥାନ୍ତା, ତେବେ ମୁଁ ସିଢ଼ି ନେଇ ଆସି ନ ଥାନ୍ତି ।

##
ଯଦି ମୁଁ ଗଛ ଚଢ଼ିବାକୁ ସିଢ଼ି ନ ନେଇଥାନ୍ତି, ତେବେ ମୁଁ ତାକୁ ଠିକ କରିବାକୁ ଠକ୍ ଠକ୍ କରି ନଥାନ୍ତି।

ଯଦି ମୁଁ ଠକ୍ ଠକ୍ ନ କରି ଥାନ୍ତି, ତେବେ ଟିକି ପିଲା ଟି ନିଦ ରୁ ଉଠି ନଥାନ୍ତା।

##
ଟିକି ପିଲା ନ ଉଠି ଥିଲେ, ମା ରୋଷେଇ ଘରୁ ଦୌଡ଼ି କି ଯାଇ ନଥାନ୍ତେ ।

ମା ରୋଷେଇ ଘରୁ ନ ଯାଇଥିଲେ, ମାଂକଡ଼ ଭିତରେ ପଶି ନଥାନ୍ତା ।

##
ମାଂକଡ଼ ରୋଷେଇ ଘରେ ନ ପଶି ଥିଲେ, ସବୁ ଖାଇବା ଖାଇ ଯାଇ ନଥାନ୍ତା ।

ମାଂକଡ଼ ସବୁ ନ ଖାଇ ଥିଲେ, ବାପା ଚା ଦୋକାନରୁ ରୁଟି ଆଉ କୁକୁଡ଼ା ମାଂସ ତରକାରୀ କିଣି ଆଣି ନଥାନ୍ତେ ।

##
ବାପା ରୁଟି ଆଉ କୁକୁଡ଼ା ମାଂସ ତରକାରୀ ନ ଆଣି ଥିଲେ, କୁକୁର ତାଂକ ପଛେ ପଛେ ଘର ଯାଏଁ ଆସି ନଥାନ୍ତା ।

##
କୁକୁର ପଛେ ପଛେ ଘର ଯାଏଁ ନ ଆସି ଥିଲେ, ସେ ମୋ ହୋମ୍-ୱର୍କ ଖାଇ ଯାଇ ନଥାନ୍ତା ।

##
ତାହେଲେ ତୁ କହୁଛୁ, ତୋ ହୋମ୍-ୱର୍କ କୁକୁର ଖାଇ ଯାଇଛି?

##
ହଁ ମିସ୍, ସବୁ ସେ ବିଲେଇ ର ଦୋଷ।

##
* License: [CC-BY]
* Text: Anushka Ravishankar
* Illustration: Priya Kuriyan
* Translation: Kumarika Mohanty
* Language: or
