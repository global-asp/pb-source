# ବହି କିଣିବା ଚାଲ

##
ଦିନେ ମୋ ଜେଜେବାପା ମତେ ଓ ମୋ ଭାଇକୁ କିଛି ଟଙ୍କା ଦେଲେ।
“ଯା' ଏ ଟଙ୍କାରେ ବହି କିଣ।” ସେ କହିଲେ।
ଆମେ ଦୁହେଁ ଭାରି ଖୁସି ହେଲୁ। ଆମେ ପଢ଼ିବାକୁ ଭଲ ପାଉ।

##
ଆମେ ଏଇଲେ ଯିବା କି? ନା ଆମେ ପରେ ଯିବା?
ଆଜି ଯିବା? ନା କାଲି ଯିବା?
ଆମେ ଠିକ କଲୁ ଯେ ଏଇ ସାଙ୍ଗେ ସାଙ୍ଗେ ହିଁ ଯିବୁ।

##
ଆମେ ବଡ଼ ବଜାରକୁ ଯିବା କି?
ନା ଛୋଟ ଦୋକାନକୁ ଯିବା?
ଆମେ କାହାକୁ ଜଣେ ସାଙ୍ଗରେ ନେଇ ଯିବା କି? ନା ଏକା ଯିବା?
ଆମେ ଠିକ୍‍ କଲୁ ଯେ ଆମେ ଦୁହେଁ କେବଳ ଯିବୁ। ଆଉ ଯିବୁ ଗୋଟେ ଛୋଟ ଦୋକାନକୁ।

##
ଛୋଟିଆ ବହି ଦୋକାନ ଆମକୁ ଭଲ ଲାଗେ।
ଏଇଟି ଛୋଟ ସତ, ହେଲେ ଏଥିରେ ବହୁତ ବହି ଅଛି।
ଦୋକାନରେ ଥିବା ସେଇ ଲୋକ ଜଣକ ଆମକୁ ଭଲ ପାଆନ୍ତି।
ସେ ଆମକୁ ସବୁବେଳେ ସାହାଯ୍ୟ କରନ୍ତି।

##
ବହୁତ ଚିତ୍ରଥିବା ବହିଟେ ମୁଁ କିଣିବି କି?
ବହୁତ କାହାଣୀଥିବା ବହିଟେ ମୁଁ କିଣିବି କି?
ଗୋଟେ ପତଳା ବହି କିଣିବି କି?
ମୁଁ ଠିକ କରିପାରିଲି ନାହିଁ।

##
କୋ‍ଉ ବହି କିଣିଲେ ଭଲ ଆମେ ଜାଣିନୁ।
ଦୋକାନର ଲୋକଜଣଂକ ଆମ ଆଡ଼କୁ ଚାହିଁ ହସିଲେ।
“ଚିନ୍ତା କରନି। ମୋ ସହିତ ଆସ,” ସେ କହିଲେ।
“ଏଇ ବହିଗୁଡ଼ିକ ପଶୁମାନଙ୍କ ବିଷୟରେ। ସେଗୁଡ଼ିକ ବିଭିନ୍ନ ଯନ୍ତ୍ର ବିଷୟରେ।
ତା ଉପର ଥାକର ବହି ଯୁଦ୍ଧ ବିଷୟରେ। ତମର ଯେଉଁଟା ଇଚ୍ଛା କିଣି ନିଅ। ”

##
ମୁଁ କିଛି ବହି ଉଠାଇ ଆଣିଲି।
ମୋର ଭାଇ ବି କିଛି ବହି ଆଣିଲା।
ମୁଁ ଛଟାଣ ଉପରେ ବସିଲି।
ସେ ଚୌକିରେ ବସିଲା। ଏବଂ ଆମେ ପଢ଼ିଲୁ। ପଢ଼ିଲୁ। ପଢ଼ିଲୁ।

##
ଚାରିପାଖ ନିରବ ଥିଲା।
କୌଣସି ଶବ୍ଦ ନଥିଲା।
ଘଣ୍ଟାଟିଏ ବିତିଗଲା।  ଦି ଘଣ୍ଟା ହେଲା।
ଶେଷରେ କୋ‍ଉସବୁ ବହି କିଣିବାକୁ ହେବ, ଆମେ ବୁଝିଗଲୁ।

##
ବହି ଦୋକାନର ଲୋକଜଣଂକ ଆମକୁ ଚାହିଁ ଅଳ୍ପ ହସିଲେ।ବହୁତ ଗପ ଥିବା ଏକ ମୋଟା ବହି ମୁଁ ଆଣିଲି।
ବହୁତ ଛବି ଥିବା ଏକ ବଡ଼ ବହି ମୋ ଭାଇ ଆଣିଲା। ଆମେ ଘରକୁ ଯାଇ ଜେଜେବାପାଙ୍କ ପାଖକୁ ଗଲୁ। ଆମେ ତାଙ୍କ ବିଛଣା ଉପରେ ଚଢ଼ିଗଲୁ।
ସେ ଆମ ଦୁହିଁଙ୍କୁ ଦୁଇ ହାତରେ କୋଳେଇ ଧରିଲେ। ଏବଂ ଆମେ ପଢ଼ିଲୁ... ପଢ଼ିଲୁ... ପଢ଼ିଲୁ...!

##
* License: [CC-BY]
* Text: Rukmini Banerji
* Illustration: Santosh Pujari
* Translation: Sailabala Mahapatra
* Language: or
