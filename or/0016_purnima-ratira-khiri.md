# ପୂର୍ଣ୍ଣିମା ରାତିର କ୍ଷୀରି

##
ବର୍ଷା ବନ୍ଦ ହୋଇଗଲା। କିନ୍ତୁ ବର୍ତ୍ତମାନ ଶୀତ ଆସିନାହିଁ, ଏହି ସମୟ କୁ ଶିଶିର ଋତୁ କୁହାଯାଏ। ସଂସ୍କୃତ ରେ ଏହାକୁ ଶରତ ଋତୁ କୁହାଯାଏ। ଆଛୁ! ମୋତେ ଥଣ୍ଡା ଧରି ଦେଇଛି। ବୋଧହୁଏ ପରିବର୍ତ୍ତିତ ପାଗ ଯୋଗୁଁ ଏତେ ଲୋକ ଅସୁସ୍ଥ ହେଉଛନ୍ତି। ଜେଜେମା କହନ୍ତି ସବୁ ପିଲା ଦଶହରା ଆଗରୁ ଠିକ ହୋଇଯିବେ।

##
ଏହି ଋତୁ ରେ କେତେ ଯେ ପର୍ବ। ମନୁ ମୋ ଆମ୍ବ ଗଛରୁ ପତ୍ର ଆଣିଲା ଆମ ଘର ସାମ୍ନାରେ ତୋରଣ ବାନ୍ଧିବା ପାଇଁ। ମୋତେ ଲାଗେ ଆମ ତୋରଣ ପୃଥିବୀ ର ସବୁଠୁ ଭଲ ତୋରଣ!

##
ବର୍ତ୍ତମାନ ଆକାଶ ଟି ନୀଳ ଅଛି। ବଡ଼ ବଡ଼ ତୁଳା ର ଗୋଳା ଭଳିଆ ଧଳା ଧଳା ମେଘ ଆକାଶରେ ଉଡ଼ୁଛନ୍ତି। ଚାରି ଦିଗରେ ପରିବେଶ ଶାନ୍ତ ଲାଗୁଛି। ଆଜି ରାତି ଆମେ ଶରତ ପୂର୍ଣ୍ଣିମା ପାଳିବୁ। ଏହି ପର୍ବ କୁ ଖୋଜାଗିରି ମଧ୍ୟ କୁହାଯାଏ। ପୂର୍ଣ୍ଣିମା ଜହ୍ନ ର ଆଲୁଅ ଯୋଗୁଁ ଚାରିପଟେ ଥିବା ଜିନିଷ ରୁପା ଭଳିଆ ଚକ୍ ଚକ୍ ଦେଖାଯାଏ। ଆମେ ରାତି ସାରା ଜାଗର କରିବୁ। ଆମେ ନଡ଼ିଆ, ଚାଉଳ ଏବଂ ଦୁଧ ରେ ତିଆରି ଗରମ୍ କ୍ଷୀରି ଖାଇବୁ।

##
ମୀରା ଓଣମ୍ ପାଳୁଛି। ଏହା ଆନନ୍ଦ ର ପର୍ବ। ତାର ପରିବାର ବହୁତ ସୁନ୍ଦର ଫୁଲ ରେ ତିଆରି ଗୋଟିଏ ଝୋଟି ପୂକାଲାମ୍ ବନେଇଛନ୍ତି। ସେ କହେ ଏହି ସମୟରେ ତାଙ୍କର ଧାନ କଟା ହୁଏ ଏବଂ ସମସ୍ତଙ୍କ ପାଖେ ପର୍ଯ୍ୟାପ୍ତ ଫସଲ ଥାଏ। ଏହା ଏକ ଆନନ୍ଦ ଦାୟକ ସମୟ। ଏହି ସମୟରେ ହିଁ କେରଳ ର ପ୍ରସିଦ୍ଧ ଡଙ୍ଗା ଦୌଡ଼ ଆୟୋଜିତ ହୁଏ।କେତେ ଖୁସି ଲାଗେ! ମତେ ମଧ୍ୟ ତାଂକ ସାଂଗେ ଓଣମ୍ ପାଳିବାକୁ ଇଚ୍ଛା ହୁଏ।

##
ଦଶହରା ଛୁଟି ଆସିଗଲା। ତାମିଲନାଡୁ ର ଲୋକେ ନବରାତ୍ରୀ ରେ ‘ଗୋଲୁ’ ରଖିବାକୁ ଚାହାଁନ୍ତି। ଗୋଲୁରେ ତିନି ରୁ ନଅ ପାହାଚ ଉପରେ କଣ୍ଢେଇ ସଜା ହୁଏ। ଏହି ଉତ୍ସବ ସମୟରେ ମୁଁ ଏବଂ ମନୁ, ଭାରତୀୟ ଶାସ୍ତ୍ରିୟ ସଂଗୀତ ଶିଖିବୁ। ମୁଁ ମୃଦଙ୍ଗମ ଶିଖିବାକୁ ଚାହେଁ। ମୃ-ଦ-ଙ୍ଗ-ମ! ଧମ! ଧମ! ଧମ!

ମନୁ ବଂଶୀ ବଜାଇବାକୁ ଚାହେଁ, ଏବଂ ମା ସ୍କୁଟର ଚଲାଇବା ଶିଖିବା ଚାହାନ୍ତି।

##
ଦୀପାବଳି ମଧ୍ୟ ଶୀଘ୍ର ଆସିବ। ଅନ୍ଧାର ଅମାବାସ୍ୟା ରାତିରେ, ସମସ୍ତ ଘର ଦୀପ ଏବଂ ମହମବତୀ ର ଆଲୁଅରେ ସଜା ହୋଇ କେତେ ସୁନ୍ଦର ଲାଗିବ। କେତେକ ଲୋକ ଇଲେକଟ୍ରିକ୍ ଲାଇଟ ଲଗାନ୍ତି, ଯାହା ଜଳେ ଏବଂ ଲିଭେ । ମୋତେ ବାଣ ଫୁଟେଇବା ମଧ୍ୟ ଭଲ ଲାଗେ କିନ୍ତୁ ଆମ ଟିଚର କହନ୍ତି ବାଣ ଆମ ବାୟୁ ମଣ୍ଡଳ ପାଇଁ କ୍ଷତିକାରକ।

##
ସେ କହନ୍ତି ଯଦି ଆମେ ପାଣି, ପବନ ଏବଂ ଭୂମି ର ଯତ୍ନ ନେବା ନାହିଁ ତେବେ କେତେକ ବର୍ଷ ପରେ ଋତୁ ସବୁ ବଦଳି ଯିବେ। ତାହା କିଭଳି ହେବ ମୋତେ ଆଶ୍ଚର୍ଯ୍ୟ ଲାଗେ।

ଶୀତ ବଢ଼ିଲାଣି। ଜେଜେମା କହନ୍ତି ଶରତ ଋତୁ ର ଠିକ ପର ଋତୁକୁ ସଂସ୍କୃତରେ ହେମନ୍ତ ଋତୁ କୁହାଯାଏ। ଏହା ଭାରତର ସବୁଠୁଁ ଛୋଟ ଋତୁ। ଶୀଘ୍ର ହିଁ ଶୀତ ଋତୁ ଆସିଯିବ।

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Indugu Laxmi
* Language: or
