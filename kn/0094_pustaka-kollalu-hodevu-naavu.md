# ಪುಸ್ತಕ ಕೊಳ್ಳಲು ಹೋದೆವು ನಾವು

##
ಆ ದಿನ ಭಾನುವಾರ; ಶಾಲೆಗೆ ರಜೆ. ಮನೆಯ ಅಂಗಳದಲ್ಲಿ ಮರದ ನೆರಳಿನಲ್ಲಿ ನಾನು ಮತ್ತು ನನ್ನ ತಮ್ಮ ಆಟ ಆಡುತ್ತಿದ್ದೆವು. ಆಗ ಅಜ್ಜ ಕರೆದರು. ಅಜ್ಜ ಕಥೆ ಹೇಳುವರೆಂದು ನಾವಿಬ್ಬರೂ ಖುಷಿಯಿಂದ ಮನೆಯೊಳಗೆ ಓಡಿದೆವು. ಅಜ್ಜ ಆರಾಮ ಕುರ್ಚಿಯಲ್ಲಿ ಕುಳಿತಿದ್ದರು. ನಮ್ಮನ್ನು ನೋಡಿ ನಕ್ಕರು. ‘‘ಪುಟ್ಟೂ, ಪುಟ್ಟೀ, ಬನ್ನಿ. ಈ ಹಣ ತೆಗೆದುಕೊಳ್ಳಿ. ಇದರಿಂದ ನಿಮಗೆ ಇಷ್ಟವಾದ ಪುಸ್ತಕ ಕೊಂಡುಕೊಳ್ಳಿರಿ,’’ ಎಂದರು ಅಜ್ಜ. ಪುಸ್ತಕ ಓದುವುದು ಎಂದರೆ ನಮಗಿಬ್ಬರಿಗೂ ಬಹಳ ಇಷ್ಟ. 

##
ನಮಗಿಬ್ಬರಿಗೂ ತುಂಬಾ ಸಂತೋಷವಾಯಿತು. ಉತ್ಸಾಹದಿಂದ ಆಲೋಚನೆ ಮಾಡಿದೆವು. 

‘‘ಯಾವಾಗ ಹೋಗುವುದು? ಈಗ ಹೋಗುವುದೇ? ಆಮೇಲೆಯೋ? ಇವತ್ತೇ ಹೋಗಬಹುದು. ನಾಳೆ ಹೋದರೆ ಹೇಗಿರುತ್ತದೆ?’’ ನಾವಿಬ್ಬರೂ ಸಂತೋಷದಲ್ಲಿದ್ದೆವು. 

ಆ ದಿನ ರಜಾ ದಿನ. ಆದ್ದರಿಂದ ಕೂಡಲೇ ಪುಸ್ತಕ ಕೊಂಡುಕೊಳ್ಳಲು ಹೊರಟುಬಿಟ್ಟೆವು. 

##
ಮನೆಯಿಂದ ಹೊರಟ ಮೇಲೆ ಪುಟ್ಟು ನನಗೆ ಕೇಳಿದ, ‘‘ಅಕ್ಕ ದೊಡ್ಡ ಮಾರುಕಟ್ಟೆಗೇ ಹೋಗೋಣವೆ?’’ 

ನಾನು ಹೇಳಿದೆ, ‘‘ಪುಟ್ಟು, ದೊಡ್ಡ ಮಾರುಕಟ್ಟೆ ದೂರ ಇದೆ. ನಾವು ಇಲ್ಲಿಯೇ ಹತ್ತಿರದ ಸಣ್ಣ ಅಂಗಡಿಗೆ ಹೋಗೋಣ.’’ 

‘‘ಯಾರ ಜೊತೆಯಲ್ಲಿ ಹೋಗೋಣ?’’ ಪುಟ್ಟು ಕೇಳಿದ. 

‘‘ನಾವಿಬ್ಬರೇ ಹೋಗಿ ಬರೋಣ,’’ ನಾನು ಹೇಳಿದೆ. 

##
ನಾವು ಪುಸ್ತಕವನ್ನು ಜೋಡಿಸಿರುವ ಜಾಗದ ಕಡೆಗೆ ಹೋದೆವು. 

‘ಅಬ್ಬಾ! ಎಷ್ಟೊಂದು ಪುಸ್ತಕಗಳು ಇವೆ ಇಲ್ಲಿ!’ ಅನ್ನಿಸಿತು. 

ಸಣ್ಣ ಪುಸ್ತಕಗಳು, ಬಣ್ಣದ ಪುಸ್ತಕಗಳು, ಕಥೆ ಪುಸ್ತಕಗಳು ಎಲ್ಲಾ ಅಲ್ಲಿವೆ. 

ನಾನು ಮತ್ತು ಪುಟ್ಟು ಈ ಪುಸ್ತಕಗಳನ್ನೆಲ್ಲಾ ನೋಡುತ್ತಾ ಹೋದೆವು. 

##
ನಾವು ಪುಸ್ತಕವನ್ನು ಜೋಡಿಸಿರುವ ಜಾಗದ ಕಡೆಗೆ ಹೋದೆವು. 

‘ಅಬ್ಬಾ! ಎಷ್ಟೊಂದು ಪುಸ್ತಕಗಳು ಇವೆ ಇಲ್ಲಿ!’ ಅನ್ನಿಸಿತು. 

ಸಣ್ಣ ಪುಸ್ತಕಗಳು, ಬಣ್ಣದ ಪುಸ್ತಕಗಳು, ಕಥೆ ಪುಸ್ತಕಗಳು ಎಲ್ಲಾ ಅಲ್ಲಿವೆ. 

ನಾನು ಮತ್ತು ಪುಟ್ಟು ಈ ಪುಸ್ತಕಗಳನ್ನೆಲ್ಲಾ ನೋಡುತ್ತಾ ಹೋದೆವು. 

##
ಅಷ್ಟರಲ್ಲಿ ಅಂಗಡಿ ಮಾಮ ಅಲ್ಲಿಗೆ ಬಂದರು. ಪುಟ್ಟು ಅವರನ್ನು ಕೇಳಿದ, ‘‘ಮಾಮ ಇಲ್ಲಿ ಎಷ್ಟೊಂದು ಪುಸ್ತಕಗಳು ಇವೆಯಲ್ಲ, ನಾವು ಯಾವುದನ್ನು ತೆಗೆದುಕೊಳ್ಳಬೇಕು ಅಂತ ತಿಳಿಯುತ್ತಿಲ್ಲ.’’ 

ಮಾಮ ನಗುತ್ತ ಹೇಳಿದರು, ‘‘ಓ! ಚಿಂತೆ ಮಾಡಬೇಡಿ. ಇಲ್ಲಿ ನೋಡಿ, ಪ್ರಾಣಿಗಳ ಬಗ್ಗೆ ಪುಸ್ತಕಗಳು ಇವೆ. ಇಗೋ ಇಲ್ಲಿ ಕಥೆ ಪುಸ್ತಕಗಳಿವೆ, ಇಲ್ಲಿ ಈ ಪುಸ್ತಕಗಳು ಇತಿಹಾಸದ ಬಗ್ಗೆ ಇವೆ,’’ ಎಂದು ಬೇರೆ ಬೇರೆ ಪುಸ್ತಕಗಳನ್ನು ತೋರಿಸಿದರು. 

##
ನಾನು ಕೆಲವು ಪುಸ್ತಕಗಳನ್ನು ಎತ್ತಿಕೊಂಡೆ. ಪುಟ್ಟು ಕೆಲವು ಪುಸ್ತಕಗಳನ್ನು ಎತ್ತಿಕೊಂಡ. 

ನಾವಿಬ್ಬರೂ ಅಂಗಡಿಯಲ್ಲಿ ಕುಳಿತುಕೊಂಡೆವು. 

ಪುಟ್ಟು ಕುರ್ಚಿಯ ಮೇಲೆ ಕುಳಿತ. ನಾನು ನೆಲದ ಮೇಲೆ ಕುಳಿತುಕೊಂಡೆ. 

ನಾವಿಬ್ಬರೂ ಪುಸ್ತಕಗಳನ್ನು ಓದುತ್ತಾ ಹೋದೆವು. 

##
ನಾವು ಶಾಂತವಾಗಿ ಓದುತ್ತಾ ಕುಳಿತಿದ್ದೆವು. ಅಲ್ಲಿ ಸದ್ದುಗದ್ದಲಗಳು ಇರಲಿಲ್ಲ. ಮರಗಳಿಂದ ತಂಗಾಳಿ ಬೀಸುತ್ತಿತ್ತು. ಹಕ್ಕಿಗಳ ಚಿಲಿಪಿಲಿ ಕೇಳಿಸುತ್ತಿತ್ತು. ಓದುತ್ತಾ ಓದುತ್ತಾ ಒಂದು ಗಂಟೆ ಕಳೆಯಿತು, ಎರಡು ಗಂಟೆಗಳು ಕಳೆದದ್ದೇ ನಮಗೆ ತಿಳಿಯಲಿಲ್ಲ. ಕೊನೆಗೆ ಯಾವ ಪುಸ್ತಕ ತೆಗೆದುಕೊಳ್ಳಬೇಕು ಎಂದು ನಮಗೆ ತಿಳಿಯಿತು. 

##
ಅಂಗಡಿ ಮಾಮ ನಕ್ಕರು. ಅವರಿಗೆ ಹೇಳಿ, ನಾನು ದಪ್ಪದ ಕಥೆ ಪುಸ್ತಕವನ್ನು ತೆಗೆದುಕೊಂಡೆ. ಪುಟ್ಟು ತುಂಬಾ ಬಣ್ಣದ ಚಿತ್ರಗಳಿರುವ ದೊಡ್ಡ ಪುಸ್ತಕವನ್ನು ತೆಗೆದುಕೊಂಡ. ಅಂಗಡಿ ಮಾಮನಿಗೆ, ‘‘ಧನ್ಯವಾದ,’’ ಹೇಳಿದೆವು. ನಾವಿಬ್ಬರೂ ಸಂತೋಷದಿಂದ ಮನೆಗೆ ಬಂದಾಗ ಅಜ್ಜ ಮಂಚದ ಮೇಲೆ ಕುಳಿತಿದ್ದರು. ನಾವೂ ಅವರ ಮಂಚ ಏರಿ, ಅಜ್ಜನಿಗೆ ನಾವು ತಂದ ಪುಸ್ತಕ ತೋರಿಸಿದೆವು. ಆಮೇಲೆ, ಅವರ ಪಕ್ಕದಲ್ಲಿ ಕುಳಿತು ಅಜ್ಜನ ಜೊತೆ ಕಥೆ ಓದಿದೆವು. 

##
* License: [CC-BY]
* Text: Rukmini Banerji
* Illustration: Santosh Pujari
* Translation: Jayashree Deshpande
* Language: kn
