# राजकीया दन्तवेदना!

##
सिंहः अरण्यस्य राजा । तस्य गर्जनेन सर्वे जन्तवः गर्जनेन स्म ।

##
एकदा तस्य अतीव दन्तवेदना आसीत् । दिनद्वयं गतम्, किं तु पीडा न
गता । “ हे राजन् ! दन्तनिष्कर्षणमेव एतस्य परिहारः,” इति
वन्यवैद्यः उपदिष्टवान् । सिंहः अपि अङ्गीकृतवान् ।

##
किं तु कः एतत् कठिनं कार्यं कर्तुं शक्तः इति महान् प्रश्नः ।
सर्वे प्राणिनः तस्मात् त्रस्यन्ति । गर्दभः उक्तवान्, “ हे राजन् ! अहं
मम पृष्ठपादेन तव मुखे प्रहारं करिष्यामि, येन सः दन्तः
स्वयमेव निःसरेत् ,” इति ।

##
“ एतावान् दुःसाहसः तव, महाराजं पादेन प्रहर्तुम् इच्छा अस्ति तव
?” इति क्रोधेन गर्जितवान् सिंहः । गर्दभः भीत्या पलायितवान् ।

##
गजः, चित्रकः, भल्लुकः हरिणश्च चिन्तामग्नाः आसन्, “ कः
महाराजस्य मुखे हस्तं प्रसारयेत्?” इति ।

##
एवं दिनद्वयम् अतीतम् । सिंहस्य वेदना असह्यतरा जाता । सायङ्काले
यदा सिंहः एकाकी आसीत् , तदा मूषकः अपृच्छत्, “ किमहम् एकवारं
तव वक्त्रम् अवलोकयानि ?” इति । तेन सम्मतः सिंहः मुखम्
उद्घाटितवान् ।

##
तस्य वक्त्रं सम्यक् परिशील्य, “ अहो ! दन्तानां मध्ये तु बहु
मालिन्यं सङ्गृहीतम् अस्ति !” इति मूषकः उक्तवान् । स्वस्य तीक्ष्णैः
दन्तैः सः दृढीभूतं मलिनपटलं उत्खनित्य दन्तान् सर्वान्
स्वच्छीकृतवान् । सिंहस्य पीडा निर्गता ।

##
“ राजन् ! कृपया प्रतिदिनं दन्तधावनं कुरु ! नो चेत् दन्ताः नzयन्ति | वेदनाम्
अनुभविष्यसि !” इति मूषकः अनुभवी वैद्यः इव अवदत् ।

##
“ आम् ! सम्यक् प्रोक्तं त्वया । किं तु एतं विषयं कमपि मा वद ! राजा दन्तधावनं न करोति इति सर्वे ज्ञास्यन्ति !" इति सः
मूषकं प्रार्थितवान् ।

##
“ अस्तु राजन् ! यथा आज्ञा !” इत्युक्त्वा मूषकः हसितवान् ।

##
पीडाविमुक्तस्य सिंहस्य मुखात् अपि हासः स्फुरितः ।

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Translation: Srinivasan Chakrapani
* Language: sa
