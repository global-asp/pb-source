# घरी जायचंय

##
शाळा सुटली. 

मुले बाहेर पडत आहेत. 

शिक्षक बाहेर पडत आहेत. 

सगळे घरी जाण्यासाठी निघाले. 

##
मी फाटकाबाहेर आले.  मी घाईत आहे. 

मला खेळायला वेळ नाही. 

मला बोलायला वेळ नाही. 

मला लवकर घरी जायचे आहे. 

##
मी गल्लीतून जाते. 

गल्ली खूपच चिंचोळी आहे. 

मला समोर गर्दी दिसत आहे. 

तिथे मोठा रस्ता आहे. 

##
मोठ्या रस्त्याला खूप वर्दळ असते. 

कार, ट्रक आणि सायकली, रिक्षा, 

स्कूटर, मोटार सायकली. 

काही अशा धावत होत्या. 

काही तशा धावत होत्या. 

##
यांच्यामधून वाट काढून रस्त्यापलीकडे कसे जायचे हे मला माहीत आहे. 

रस्त्याच्या मध्यभागी पोहचले. 

पुढे गाड्यांची वर्दळ आहे. 

मागे गाड्यांची वर्दळ आहे.  मला सांभाळायला हवे. 

##
पोहचले एकदाची पलीकडे. 

चणेवाल्याशी टक्कर होणार होती. 

चणेवाला गुरगुरला. 

“माफ करा,” मी न थांबताच म्हणाले आणि पळत सुटले. 

##
वाटेत अनेक दुकाने होती. 

लोक तर्‍हतर्‍हेच्या वस्तू विकत घेताहेत. 

खेळण्यांचे दुकान सुद्धा आहे. 

पण मी थांबू शकत नाही. 

##
आता मी भरभर चालू लागले. 

वाटेत मासळी बाजार लागला. 

मोठे मासे, लहान मासे, लांब मासे, चपटे मासे, 

चमकदार मासे, निस्तेज मासे.  प्रत्येक दुकानात कितीतरी मासे. 

##
आता मला धावायला हवे. 

व्हिडिओचे दुकान मागे पडले,   केस कापायचे दुकान मागे पडले, 

कपड्याचे दुकान मागे पडले,  पानाची गादी मागे पडली. 

धावत, धावत, धावत मी गल्लीतून जाते आहे. 

##
एकदाची घरी पोहचले. 

बरं झालं! मला उशीर नाही झाला. 

बाबा दुपारी कामाला जातात पण अजून ते निघालेले दिसत नाहीत. 

बाबांची सायकल अजून दारातच आहे. 

##
माझे बाबा बाहेर आले. माझी आई त्यांच्या मागे आहे. 

मी त्यांना मिठी मारते तेही मला मिठी मारतात. 

नंतर ते कामाला जातात.  आता कसलीच घाई नाही. माझ्याकडे  खूप वेळ आहे. 

##
* License: [CC-BY]
* Text: Rukmini Banerji
* Illustration: Ketan Raut, Santosh Pujari
* Translation: Meera Tendolkar
* Language: mr
