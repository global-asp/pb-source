# उलट पुलट

##
पता नहीं क्यों आज मैं उठा बड़ी जल्दी 

क्या किसी ने आज सुबह बदल दी? 

##
कुछ भी नहीं जैसा रोज़ है होता 

कोई बोला, “आज सब उल्टा पुल्टा!” 

##
चारपाई ने की दीवार पर चढ़ाई 

मेरी नन्ही घड़ी ने अपनी लम्बाई बढ़ाई! 

##
छाता चकरघिन्नी बन घूमा गोल-गोल 

मेरी लाल-नीली टोपी ने मचाया बड़ा शोर! 

##
हमारे छोटे कमरे में कैसा आया भूचाल? 

डर के मारे मेरा हुआ बुरा हाल! 

##
पंखे ने निकाले आठ-दस हाथ 

गुड़िया खाये मज़े से दाल-भात! 

##
पापा की कुर्सी पर हमारी बिल्ली बिराजी 

टीवी पर खबरें अब चुहिया सुनाती! 

##
शीशे में हुआ मैं सात फ़िट लम्बा 

चिल्लाया मैं, “हाय। ये कैसा अचम्भा!” 

##
फिर देखो, आया एक जादूगर 

बोला “सॉरी! सही करता हूँ गड़बड़!” 

##
“हाँ, है मेरी ये सारी करामात 

माना यह अच्छी नहीं थी बात!” 

##
अपलम चपलम, चिन-चिन चू 

गड़बड़ सारी हुई उड़न छू! 

##
* License: [CC-BY]
* Text: Rohini Nilekani
* Illustration: Angie & Upesh
* Translation: Manisha Chaudhry
* Language: hi
