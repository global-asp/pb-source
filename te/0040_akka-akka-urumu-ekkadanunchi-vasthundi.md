# అక్కా, అక్కా, ఉరుము ఎక్కడినుంచీ వస్తుంది?

##
అక్కా, అక్కా, నేననుకుంటాను... 

ఏమనుకుంటున్నావు తమ్ముడూ, 

నువ్వేమనుకుంటావు? 

నేను ఆలోచిస్తాను,

ఈ ఉరుము ఎక్కడి నుండి వస్తుందా అని! 

నువ్వేమనుకుంటావు తమ్ముడూ, 

నువ్వేమనుకుంటావు? 

నేననుకుంటాను... 

చెప్పు తమ్ముడూ, నువ్వేమనుకుంటావు? 

##
నాకేమనిపిస్తుందంటే... 

ఆకాశంలో ఒక పెద్ద రాక్షసుడు, బహుశః కుంభకర్ణుడు అనుకుంటా, నిద్రపోతున్నాడని, కుంభవృష్టిగా వాన కురిసి, 

ఆ వానధారలు అతనిమీదపడి కుదిపి లేపినప్పుడు, అతను కోపంతో, కళ్ళల్లో నిప్పులు కురిపిస్తూ లేచి, తన కాళ్ళతో తంతూ పెద్ద హూంకారం చేస్తాడని. 

##
(అక్కా, వాళ్ళమ్మ వాడ్ని కొట్టదంటావా? నేను కనుక ఇంట్లో ఎప్పుడైనా అలా కోపం చూపిస్తే అమ్మ నన్ను వాయించదూ?)  

నా ఉద్దేశ్యంలో కుంభకర్ణుడు హూంకరించినప్పుడు, ఉరుములు వస్తాయి. ఎందుకంటే కుంభకర్ణుడికి ఎప్పుడు నిద్రపోవడం ఇష్టం కదా, మరేమో వర్షం అతని నిద్రని చెడగొడుతుంది. ఏమంటావక్కా, 

నేను సరిగ్గానే చెప్పానా? 

##
అవును తమ్ముడూ, 

నువ్వు తెలివైన వాడివే, 

నువ్వు చెప్పింది నిజం కూడా కావచ్చు కానీ, 

నేను చదివిన పుస్తకాల్లో అలా లేదు. 

మరి ఏమనుంది అక్కా? ఏమనుంది వాటిలో? 

ఏమనుకుంటున్నావు తమ్ముడూ?

నువ్వు ఏమనుకుంటున్నావు? 

నేననుకుంటున్నాను...... 

చెప్పుతమ్ముడూ, ఏమనుకుంటున్నావు? 

##
అక్కా, ఇలా కూడా అవ్వచ్చు కదా! 

ఆకాశంలో మోటారు సైకిళ్ళు నడిపే వాళ్ళ

సంఘం ఒకటుంది . 

వాళ్ళు నల్ల జాకెట్టు, స్టీలు బూట్లు వేసుకుని ,

సినిమా హీరోల్లాగా నల్ల కళ్ళజోళ్ళు పెట్టుకుని, వానలో మోటారు సైకిళ్ళ పందేలు వేసుకుంటారేమో?వాళ్ళు మోటారు సైకిళ్ళెక్కి, 

ఒక్కసారి బయల్దేరి దీసినప్పుడు,

లోహంతో లోహం రాపిడయ్యి, 

మెరుపులు మెరుస్తాయి. 

##
మళ్ళీ, ఈ మోటార్ సైకిళ్ళ వాళ్ళు ‘గర్ర్ గర్ర్’ మని శబ్దం చేస్తూ నడుపుతారే, 

అప్పుడే మేఘాల్లోంచి చప్పుళ్ళు వినబడతాయి. నాకేమనిపిస్తుందో తెలుసా అక్కా, 

మేఘాలు గర్జించడానికి కారణం, కుంభకర్ణుడు కాదు, మనమూ కాదు, ఇది ఖచ్చితంగా వర్షంలో మోటారు సైకిళ్ళు నడిపే వాళ్ళవలనే వస్తుంది.

ఏమంటావక్కా , నేను తెలివైనవాణ్ణి కదా! 

##
నాకు తెలుసు తమ్ము డూ , 

నువ్వు తెలివైన వాడివనీ, 

నువ్వు చెప్పింది సరియైనదే కావచ్చును కూడా 

కానీ,నేను చదివిన పుస్తకాలలో అలా చెప్పబడలేదు. 

మరి ఏమని చెప్పబడింది అక్కా? ఏమనుకుంటున్నావు? 

తమ్ముడూ, నువ్వేమనుకుంటున్నావు? 

నేననుకుంటున్నాను... 

చెప్పు తమ్ముడూ, ఏమనుకుంటున్నావు? 

##
నాకేమనిపిస్తుందంటే... 

ఆకాశంలో ఉండే ముసలవ్వ మనుమలు, వానకురిసినప్పుడు బయటకు వెళ్ళలేక, 

ఇంట్లో ఉండి, ఉండి విసుగెత్తిపోతారు. 

వాళ్ళు ఎంత మొండికేసినా, 

ముసలవ్వ వాళ్ళని బయటకు వెళ్ళనివ్వదు కదా! 

##
అప్పుడు ముసలవ్వ తన పెద్ద పెట్టె తెరచి 

పచ్చీసు ఆటను, ఒక జత పాచికల్ని తీస్తుంది. పిల్లలు ఆనందోత్సాహాలతో చప్పట్లు కొడతారు. 

పెద్ద పెద్ద పాచికల్ని విసిరి 

వారి విసుగును మరచిపోతారు.  

పాచికల జత దోర్లినప్పుడు, 

ఆకాశమార్గ మధ్యంలో నృత్యం చేసినప్పుడు అకడ్నుండి ఉరుము వస్తుందని 

ఏమంటావు అక్కా, నేను సరిగ్గానే చెప్పానా? 

##
అవును తమ్ముడూ, నువ్వు తెలివైన వాడివే ,

నువ్వు చెప్పింది నిజం కూడా అవ్వచ్చును ,

కానీ, నేను చదివిన పుస్తకాలు అలా చెప్పలేదు.

మరి ఏమని చెప్పాయి అక్కా, ఏమని చెప్పాయి? ఇటురా తమ్ముడూ, నేను చెప్తాను 

ఆ పుస్తకాలు ఏమని చెప్పాయో... 

ఆ పుస్తకాలు చెప్పాయి... 

చెప్పు అక్కా, అవి ఏమని చెప్పాయో? 

అవి చెప్పాయి... 

##
మెరుపుల తరువాత, 

ఉరుము వస్తుంది అని! నీకు తెలుసు కదా? 

మెరుపులే ఉరుమును కలగజేస్తాయని కూడా తెలుసు కదా? 

పుస్తకాలు చెప్తాయి 

మెరుపుల కరెంటు విద్యుచ్చక్తి లాంటిదని, 

అద్భుతమైన ఆ విద్యుచ్చక్తి 

పంపును పనిచేయించేదని, 

##
ఇళ్ళను కాంతితో నింపేది, 

టీవీల్లో సచిన్నూ, సౌరవ్నూ చూపేది ,

ఒక్క స్విచ్చును నొక్కితే ఇవన్నీ చేస్తుంది... 

కానీ, నేను అడిగింది ఉరుములు గురించి అక్కా,

ఉరుములు గురించి.

ఓపిక పట్టు తమ్ముడూ , 

కాస్త ఓపిక పట్టు .

##
పుస్తకాలు చెప్పాయి 

విద్యుచ్చక్తిలాగే మెరుపులు 

చాలా వేడిగా ఉంటాయని.  

మెరుపు గాలిని ఛేదిస్తున్నప్పుడు,

భూమిని గుచ్చినప్పుడు,

గాలి ద్వారా ప్రయాణిస్తున్న మెరుపు,

గాలిని చాలా చాలా చాలా వేడిగా మారుస్తుందని. 

##
పుస్తకాలు చెప్పాయి 

వేడిగాలి వ్యాకోచిస్తుంది, తరువాత పేలుతుంది... ‘భూం’ అని దీపావళి బాంబు లాగా. 

చిన్నపిల్లలు వారి అమ్మకొంగులో

మొహాలు దాచుకుంటారు. 

కానీ., ధైర్యవంతులైన నీలాంటి కుర్రాళ్ళు

‘భూం’ అని చప్పుడు చేయడం అంటారు. 

నిన్ను వెంటనే 

అక్కా , అక్కా, ఉరుము ఎక్కడినుండి వస్తుంది? అని అడుగుతారు. 

ఇంకా తెలుసుకోండి:  

ఉరుము ఎక్కడ నుండి వస్తుంది?

మన చుట్టూ ఉండే ప్రతీ (వస్తువు) పరమాణువుకీ న్యూక్లియస్ అనబడే కేంద్రం ఉంటుంది. ఆ న్యూక్లియస్ లో ప్రోటాన్లు, న్యూట్రాన్లు అనబడే మరింత చిన్న రేణువులు ఉంటాయి. ప్రోటానుకీ, ఎలెక్ట్రానులకి ద్యుదావేశం అనబడేది ఉంటుంది. ప్రతి ప్రోటానుకి ‘ధనావేశం (+)’ ఉంటుంది. ప్రతి న్యూట్రానికీ ‘ఋణావేశం(_)’ ఉంటుంది. సాధారణంగా, ఒక పరమాణువులోకి ప్రోటాన్లు సంఖ్య న్యూట్రాన్ల సంఖ్యతో సమానంగా ఉంటుంది. అందుచేత మొత్తంగా పరమాణువు తటస్థంగా ఉంటుంది. కానీ, రెండు పరమాణువులు ఒకదానితో మరొకటి రాసుకున్నప్పుడు, ఒక్కొక్కప్పుడు ఎలక్ట్రాన్లు కోల్పోయిన పరమాణువు మరిన్ని ప్రోటాన్లను కలిగి ఉండంతో పాటు ధనావేశాన్ని కలిగివుంటుంది. 

ఎలక్ట్రాన్లను పొందే పరమాణువు మరిన్ని ఎలక్ట్రాన్లు కలిగివుండి,ఋణావేశాన్ని కలిగివుంటుంది. ఈ రెండు పరమాణువులు అప్పుడు ద్యుదావేశిత కణాలు లేక అ యాన్లు అని పిలవబడతాయి. గాలి  మంచు ముక్కలను, నీటిబొట్లను పైకి తిసుకువెళ్తుంది.

అవి ఒకదానితో మరొకటి రాసుకున్నప్పుడు, వాటి పరమాణువులు ధ్యుదావేశిత కణాలు లేక అయాన్లు అవుతాయి. ధనాత్మక ‘అయాన్లు’ (ఆ ఎలక్ట్రాన్లను కోల్పోయినందున) మరింత తేలికగా ఉండి, పైకి కదులుతాయి. అదే సమయంలో మరింత బరువైన ఋణాత్మక అయాన్లు క్రిందికి జారి, మేఘం అట్టడుగుకి చేరుకుంటాయి. పరస్పర వ్యతిరేక ఆవేశాలు ఒకదాన్ని మరొకటి ఆకర్షించుకుంటాయి. మేఘం అట్టడుగున ఉన్న ఋణాత్మక అయాన్లు భూమి మీద ధనాత్మక అయాన్లను ఆకర్షిస్తాయి. అయాన్లు ఒకదాని వైపు మరొకటి ప్రవహించ నారంభించి, విద్యుత్తును తయారుచేస్తాయి. ఈ సందర్భంలో అది ఒక పెద్ద శక్తివంతమైన, ప్రకాశవంతమైన మెరుపు అవుతుంది. 

ఆ మెరుపు తన చుట్టూ వున్న గాలిని, దాదాపు సూర్యరశ్మి వేడితో సమానమైనంతగా వేడెక్కిస్తుంది. ఆ వేడిగాలి అతివేగంగా, ఒక పేలుడు మాదిరిగా విస్తరిస్తుంది. 

ఆ తరువాత మెరుపు కాంతి ముగియగానే, అంతే వేగంగా 

ఆ వేడిగాలి తరిగిపోతుంది. ఈ గాలి పేలుడే ధ్వని తరంగాలకు కారణం. దాన్నే మనం ఉరుము అంటాము. 

ఈ ప్రయోగాన్ని చేయటానికి ప్రయత్నించండి ఒక అయస్కాంత బెలూను తయారు విధానం! 

అందుకు మీకు కావలసినవి: 

ఒక బెలూను 

ఊలుముక్క 

ఓ గోడ 

ఏం చెయ్యాలి:

బెలునులో గాలి ఊదండి. దాన్ని చకచక ఊలుముక్కలతో లేక సిల్కుతో రుద్దండి. దాన్ని గోడకి చేర్చి పట్టుకోండి, అది ఆయస్కాంతము, ఇనుముకి అంటుకున్న మాదిరిగా గోడకి అంటుకోవడం గమనించండి! 

ఇదిలా ఎందుకు జరుగుతుంది?

బెలూను మీరు ఉలుతో రుద్దినప్పుడు, ఆ రెండిటి మధ్య ఎలక్ట్రాన్లు బదిలీ అవుతాయి. బెలూను పరమాణువులు మరిన్ని ఎలక్ట్రాన్లను గ్రహిస్తాయి. దానితో బెలూను ఋణావేశం పొందుతుంది. మీరు దాన్ని గోడకి తాకించి పట్టుకున్నప్పుడు, బెలూను మీద ఋణాత్మక అయాన్లు గోడలో ధనాత్మక అయాన్ల పట్ల ఆకర్షించబడతాయి. 

దానితో బెలూను నిజంగానే గోడకి అంటుకుపోతుంది! 

##
* License: [CC-BY]
* Text: Roopa Pai
* Illustration: Greystroke
* Translation: Ambika Ananth
* Language: te
