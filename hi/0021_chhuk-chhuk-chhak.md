# छुक-छुक-छक

##
नन्ही ने सलेट और चॉक उठाई। वह एक लम्बी रेलगाड़ी बनाना चाहती थी। 

##
लम्बी रेलगाड़ी के लिए नन्ही ने बनाया, एक बड़ा-सा धुआँ उगलता इंजन। 

##
“मगर अब डिब्बे कहाँ बनाऊँ?” सलेट पर तो जगह ही नहीं थी। 

##
नन्ही ने सलेट फ़र्श पर रखी और सोचने लगी। 

##
बैठे-बैठे नन्ही ने फ़र्श पर एक डिब्बा बनाया। डिब्बे के साथ एक और डिब्बा, फिर एक डिब्बा, फिर एक और... नन्ही बनाती गई। 

##
फिर उसकी चॉक खतम हो गई। 

नन्ही ने उठ कर देखा। वाह! 

पूरे बरामदे जितनी लम्बी रेलगाड़ी! 

##
नन्ही की रेल चली छुक-छुक-छक, इधर से उधर। 

बहुत दूर तक! 

##
* License: [CC-BY]
* Text: Vinita Krishna
* Illustration: Suvidha Mistry
* Language: hi
