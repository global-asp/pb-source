# गूरा का लकड़हारा

##
गूरा में एक लकड़हारा रहता था। एक दिन सुबह वह लकड़ी लाने घर से निकला। वह चलता गया , चलता गया  और आख़िर पहुँचा नदी किनारे जहाँ एक विशाल जैतून का पेड़ था। लकड़हारा झट से पेड़ पर चढ़ गया और उसकी सबसे बड़ी डाल के छोर पर आराम से जा बैठा।  फिर उसने अपनी कुल्हाड़ी उठाई और उसी डाल को काटने लगा जिस पर वह बैठा था। तभी गाँव का पंडित वहाँ से गुज़रा। उसकी नज़र लकड़हारे पर पड़ी तो अचानक रुक गया । 

“अरे भले मानुष!” पंडित ने पुकारा। 

“  यह क्या  कर रहे हो?  यह भी कोई तरीका है लकड़ी काटने का?” 

“लो! और कौन-सा तरीका होता है?” लकड़हारे ने जवाब दिमा। 

“लकड़ी चाहिए तो कुल्हाड़ी उठाओ और खट-खट-खट, लगे रहो।” 

“लेकिन तुम गिर कर मर जाओगे,” पंडित ने लकड़हारे को सावधान किया । 

लकड़हारे ने सोचा कि पंडित मज़ाक कर रहा है। वैसे भी, लकड़हारा था अड़ियल और आलसी, और उठ कर जगह बदलने की तकलीफ़ नहीं करना चाहता था। पंडित सर हिलाते वहाँ से चला गया । और लकड़हारा ठीक अपनी जगह बैठा, खट-खट-खट, कुल्हाड़ी चलाता रहा। 

##
अचानक एक ज़ोर की आवाज़ हुई-तड़ाक! 

और धम्म से गिरे डाल, लकड़हारा, ओर कुल्हाड़ी! चकित, चकरा या सा, ज़मीन पर लेटा, दर्द से बेहाल, लकड़हारा पंडित की बात याद करने लगा। 

“पंडित ने तीन बातें कही थीं- कि डाली टूटेगी, मैं गिर जाऊँगा 

...और मर जाऊँगा। वह सच्चा था। जैसा उसने कहा, वैसा ही हुआ। डाली टूटी, मैं गिरा भी... 

वाकई पंडित बुद्धिमान है, इसलिमे उसका कहना भी  सत्य निकला । 

“हे भगवान्! इसका मतलब मैं तो मर गया !” 

बस, लकड़हारे ने स्वमं को विश्‍वास दिला दिया कि वह मर चुका है और आँखें मूँद कर, बिना हिले-डुले, ज़मीन पर लेटा रहा। कुछ समम बाद उसके मित्र आये और उसे पुकारा, लेकिन वह स्थिर लेटा रहा। उन्होंने उसे हिलाया -डुलाया , मुँह पर पानी डाला फिर भी व न हिला, न बोला। उसने तो तय कर लिया था कि वह पूरी तरह मर चुका है। 

उसके मित्रों ने उसे खड़ा कराने की कोशिश की परन्तु लकड़हारे ने फिर सोचा, मरा हुआ आदमी खड़ा कैसे हो सकता है और तुरन्त गिर पड़ा। 

अब तो उसके मित्रों को भी विश्‍वास हो गया कि वह मर गया है। सो उन्होंने उसे उठाया और गाँव वापस ले जाने लगे। 

“अरे! मेरी कुल्हाड़ी तो उठा लो,” लकड़हारा चिल्लाया और उन्होंने उठा ली। 

कुछ देर बाद वह दोराहे पर पहुँचे और रुक गए। बायें चलें या दायें , इस पर मित्रों में खड़े-खड़े ज़ोरदार बहस शुरू हो गई। 

##
लकड़हारा इतना झल्ला उठा कि सीधा बैठकर सही रास्ते की तरफ़ इशारा कर दिया । फिर वह लेट गया और आँखें मूँद लीं। और उसके मित्र यह कहते हुए उसे गाँव ले गये , “वाह! कितना चतुर आदमी था। हर बात का जवाब था उसके पास। अफ़सोस कि मर गया ।” 

अब वे लकड़हारे के घर पहुँचे लेकिन वहाँ कोई न था। सो उन्होंने लकड़हारे को ज़मीन पर लिटाया और बहस करने लगे कि अब क्या करना चाहिए ।  लकड़होरे को फिर गुस्सा आया और वह बोल उठा, “मेरी पत्नी को बुलाओ!” 

##
“बिलकुल सही-अभी बुलाते हैं। भला कोई सोच सकता है कि मरा हुआ आदमी इतना दिमाग चला सकता है!” 

उसके मित्रों ने कहा और तुरन्त उसकी पत्नी को संदेसा भेजा। रोते-बिलखते उसकी पत्नी घर आई, पीछे-पीछे कई गाँव वाले। 

“एक डाल टूट कर गिर पड़ी और यह मर गया ,” मित्रों ने समझाना शुरू किया । 

“नहीं नहीं! कितनी बार बताऊँ कि मैं डाल पर बैठा था और वह टूट गई,” लकड़हारा बोला। 

“लेकिन मेरा पति तो बोल रहा है-वह मर कैसे सकता है?” पत्नी बोली। 

“ क्या -कब-कैसे- बहनजी, मरे हुए से ऐसे सवाल करना उसका निरादर करना है,” लकड़हारे के मित्र बोले। 

“ओफ़्फो! मैं कहती हूँ वह मरा नहीं। ज़रा अक्ल से तो काम लो।” 

अब लकड़हारा और झल्ला उठा। 

“मुझे खुद पंडित ने बताया था कि डाल टूटेगी और मैं गिर कर ज़रूर मर जाऊँगा। डाल टूटी और मैं गिरा। पंडित ने सही कहा था। सो मैं तो मर ही गया हूँ।” 

##
“बकवास! वैसे भी, पंडित ने तुम्हें गिरने के बाद तो देखा नहीं, सो...” उसकी पत्नी कहने लगी। 

“जब देखो चैं-चैं-चैं! मैं चला!” कहते हुए लकड़हारा ज़मीन से उठा, कुल्हाड़ी उठाई और घर से बाहर निकला। 

“अब कहाँ जा रहे हो?” पत्नी ने पूछा। 

“लकड़ी काटने, ताकि तुम खाना बना सको,” उसने कहा और चलता बना। 

“ क्या आदमी है,” उसके मित्र फुसफुसाए । 

“मरने के बाद भी अपना कर्तव्य नहीं भूला!” 

इसीलिए कहा जाता हैः एक मूर्ख को हमेशा अपने से ज़्यादा मूर्ख मिल जाता है जो उसका आदर करता है! उस पर विश्‍वास करता है! 

##
बेड़ा बनायें 

आपको चाहिए:

1. 11 सीधी लकड़ियाँ जो 16 सें.मी. लम्बी हों (आप की अंगुली जितनी मोटी होनी चाहियें )। 

2. रस्सी। 

3. 8 सें. मी. ऊँचाई का मोटे कागज़ का तिकोना जिससे पाल बनेगी। (आप पाल पर किसी पत्रिका से रंग बिरंगा चित्र चिपका सकते हैं या अपने आप कोई चित्र बना सकते हैं।) 

##
बेड़ा बनाने की विधिः

1. 8 लकड़ियों को एक के बगल में एक कर के रखें। 

2. जैसे चित्र में दिखाया गया है, वैसे बेड़े के दोनों सिरों पर एक-एक लकड़ी रखें। अपने बेड़े को मज़बूत बनाने के लिमे लकड़ियों को एक साथ बाँध दें। 

3. एक और लकड़ी लें ( यह आपका मस्तूल होगा) और उसे जैसे दिखाया ग या है वैसे पाल के बीच में घुसायें । ध्यान रखें कि पाल फट न जाए । 

पाल का निचला हिस्सा ( यानि मस्तूल) बेड़े के बीच में चौथी और पाँचवीं लकड़ी के बीच घुस यें । मस्तूल सीधा तना रहना चाहिए । 

4. अब कोई तलाब, पोखर मा डबरी ढूँढिये या फिर पानी की बाल्टी ही सही! और अपना बेड़ा तैराइये ! 

##
* License: [CC-BY]
* Text: Veena Seshadri
* Illustration: Greystroke
* Translation: Ritu Singh
* Language: hi
