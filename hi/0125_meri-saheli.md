# मेरी सहेली

##
मेरी एक सहेली है। वह मेरे ही घर में रहती है।

##
जब मैं खुश होती हूँ, वह भी खुश होती है।

##
जब मैं रोती हूँ, वह भी रोती है।

##
मगर उसकी आवाज़ नहीं आती! मेरी सहेली मेरे शीशे में बन्द है।

##
"बाहर आओ!"  मैं कहती रहती हूँ। "हम खेलेंगे!"  मगर वह नहीं आती।

##
रूठकर मैं सो जाती हूँ।

##
तब वह शीशे से बाहर आती है- मेरे सपनों में! और हम खूब मस्ती करते हैं।

##
हम खेलते हैं, हम भागते हैं और शोर मचाते हैं।

##
जब मैं उससे बातें करती हूँ, वह भी मुझसे बातें करती है।

##
सवेरे-सवेरे मेरी सहेली फ़िर शीशे में छुप जाती है।

##
अब मैं नहीं रूठती। मैं जानती हूँ हम दोनों फ़िर सपने में मज़े करेंगे!

##
* License: [CC-BY]
* Text: Anupa Lal
* Illustration: Suvidha Mistry
* Translation: Anupa Lal
* Language: hi
