# చందమామ మరియు టోపీ

##
మేమందరమూ దసరా సంతకు వెళ్ళాము. 

##
మా నాన్నగారు చింటూకి రంగు కళ్ళద్దాలు కొన్నారు. అమ్మ నాకు ముదురు నీలం రంగు టోపీ కొంది. పాపాయికి పీచు మిఠాయి కొన్నారు.

##
మేము ఇంటికి వెళ్తుండగా, గాలి గట్టిగా వీచి నా టోపీ ఎగిరిపోయింది. 

##
నా టోపీ ఒక రావి చెట్టు కొమ్మకు చిక్కుకుంది. 

##
నేను చాలా ఏడ్చాను. రాత్రి భోజనం కూడా చెయ్యలేదు. 

##
రాత్రి చందమామ పైకి వచ్చాడు. రావి చెట్టుమీద ఉన్న నా టోపీని చూసాడు. 

##
చందమామ నా టోపీ పెట్టుకుని ఆనందంగా చిరునవ్వు నవ్వాడు. నేను కూడా చిరునవ్వు నవ్వాను. 

##
మర్నాడు స్కూలు తరువాత నాకు మా అమ్మ మెరుస్తున్న ఎర్రరంగు 

టోపీని ఇచ్చింది. “చందమామ పంపించాడు,” అంది. 

##
ఆ రోజు రాత్రి, చందమామ, నేనూ కూడా టోపీలు పెట్టుకుని ఆనందంగా చిరునవ్వు నవ్వాము. 

##
బహుశా సూర్యుడికి కూడా టోపి కావాలేమో చెప్పండి? 

##
నేను ఏ టోపీని పెట్టుకుంటానో ఊహించగలరా? 

##
* License: [CC-BY]
* Text: Rohini Nilekani
* Illustration: Angie & Upesh
* Translation: Ambika Ananth
* Language: te
