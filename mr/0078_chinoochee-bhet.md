# भंगारवाला

##
शाळा सुटण्यासाठी आता पाचच मिनिटे बाकी होती. पण चिनू काही आता तिथे थांबू शकत नव्हता. तो सारखा बाहेर पाहत होता. बाहेर कोणीही नव्हतं आणि तेवढ्यात कुठेतरी जवळच घंटा वाजली. 

##
“चिनू ... तू काय करतो आहेस?” बाईंनी चिनूला विचारले. 

“चुकलो, बाई, मी फक्त...” 

##
“रद्दी पेपरवाला! पेपरऽऽ , भंगार, रद्दी...!” चिनूच्या बाबांनी आळवायला सुरुवात केली. 

ते भंगारवाले होते. त्यांना बाहेरून सुद्धा चिनूचे हास्य दिसत होते. 

##
शाळा सुटल्याची घंटा झाली. चिनूने हसत हसतच आपल्या बाबांकडे धाव घेतली. शाळेत तो एकटाच मुलगा होता ज्याचे बाबा त्याला शाळेतून घेऊन जायला यायचे. 

##
चिनूने हातगाडीवर उडी घेतली आणि तो पाय सोडून बसला. त्याचे बाबा गाडी हाताने ढकलू लागले. 

“पेपरवालाऽऽ, रद्दी, भंगारवाला...!” चिनूही मोठमोठ्याने ओरडू लागला. किती मोठ्याने ओरडत होते ते! 

जेव्हा एका चौकीदाराने त्यांना थांबवले, चिनूने गाडीतून खाली उडी मारली आणि रिकामी पोतडी घेऊन तो वडलांबरोबर निघाला. ज्या ज्या गोष्टी आज त्यांना मिळतील त्या त्या सगळ्या रिकाम्या पोतडीत भरायच्या होत्या. 

##
या घरातून वर्तमानपत्रे त्या घरातून 

वर्तमानपत्रे आणि मासिके. 

तळमजल्यावरील घरातून वर्तमानपत्रे, 

मासिके आणि रिकाम्या बाटल्या. 

##
चिनू आणखी एक रिकामी थैली आणायला गाडीकडे धावला. ते आता लिफ्टमधून वर चालले होते. चिनूचे डोळे आनंदाने मोठे झाले! 

##
पाचव्या मजल्यावरून वर्तमानपत्रे आणि मासिके, बाटल्या आणि खोकी आणि पुस्तके. 

##
त्याचे बाबा त्या घरातल्या बाईबरोबर बोलत होते. तोपर्यंत चिनूने सगळे सामान तेथून नेले, सगळ्यात वर त्याने पुस्तके ठेवली. 

##
यावेळी मात्र चिनूला गाडी ढकलण्यासाठी आपल्या बाबांना मदत करायला लागली. 

##
घरी गेल्यावर सर्व सामान ठेवून झाल्यावर बाबांनी चिनूला हाक मारली, “चिनू, माझ्याकडे तुझ्यासाठी काहीतरी आहे.” 

ते एक पुस्तक होते. चिनू तेच पुस्तक दुपारभर आशाळभूतपणे पाहत होता. 

“आभारी आहे, नाना,” चिनू म्हणाला. 

त्यानंतर त्यांना जेवणासाठी त्याला तीन वेळा हाक मारावी लागली! 

##
* License: [CC-BY]
* Text: Sridala Swami
* Illustration: Suvidha Mistry
* Translation: Smita Kolatkar
* Language: mr
