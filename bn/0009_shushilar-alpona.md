# সুশীলার আল্পনা

##
সুশীলা থাকে তামিলনাড়ুতে, ও ওর মায়ের কাছে আল্পনা দিতে শিখেছিল।

##
প্রত্যেক বছর পোঙ্গল এলে, ওকে নিজে নিজে একটা আল্পনা দেয়ার অনুমতি দেয়া হতো।

##
সুশীলা আল্পনা দিতে খুব ভালবাসত...

ও নিজের বাড়ির দালানে, সিঁড়িতে ও দেয়ালে আল্পনা এঁকে বেড়াতো।

##
...রেলগাড়ি আর উঁচু ইমারতের গায়েও...

##
এমনকি... ঘুড়ির উপরেও আল্পনা এঁকে দিতো, যেটা আকাশে উড়ে যেত। 

সক্কলে ওর আল্পনা আঁকার খুব প্রশংসা করত।

##
এক দিন, এয়ার ফোর্স এসে, ওর সাহায্য চাইল আকাশে আল্পনা আঁকার জন্য!

সুশীলা পাইলটদের বললো কি করে ওদের প্লেনগুলোকে প্রথমে আকাশে নিচের দিকে নামাতে হবে, ভাসাতে হবে, তারপর আবার উল্টো ফিরে উপরে উঠতে হবে।

##
আর কয়েক মিনিটের মধ্যেই... শহরের প্রত্যেকটি মানুষ দেখতে পেল আকাশে একটি বড়, সুন্দর এবং রঙ্গীন আল্পনা।

##
সেই রাত্তিরে সুশীলা ওর বাড়ির ছাদে উঠে আকাশের দিকে তাকালো।

ও দেখলো তারাগুলি টিমটিম করে ওর দিকে তাকিয়ে আছে।

বলতে পারো? সুশীলা ওর পরের আল্পনাটি কোথায় আঁকবে?

##
আল্পনা খালি হাতে অথবা কয়েকটি বিন্দুরে যুক্ত করে সুন্দর ডিজাইন আঁকার একটি পদ্ধতি। লোকেরা তাদের বাড়ির বাইরে আল্পনা এঁকে একটি নতুন দিনকে স্বাগত জানায়। চালের গুঁড়ো দিয়ে আল্পনা আঁকা হয়।

আল্পনা কে কোলম, মগ্গু, চকপুর্না, রঙ্গোলী আর হাসে চিত্তারাও বলা হয়। তোমাদের অঞ্চলে আল্পনাকে কি বলা হয়?

##
* License: [CC-BY]
* Text: Sridala Swami
* Illustration: Priya Kuriyan
* Translation: Jyotsna Majumdar
* Language: bn
