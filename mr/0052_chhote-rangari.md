# छोटे रंगारी

##
शाळेला सुट्टी होती. वीणा आणि विनय बागेत खेळत होते. सगळीकडे रंगांचे डबे पसरले होते. 

##
पांढरा, लाल, हिरवा, निळा, पिवळा... कितीतरी रंग. 

##
रंगारी रंग देण्याचं काम करत होते. एक रंगारी शिडीवर होता. दुसरा छतावरून सोडलेल्या झुल्यावर होता.  “आम्हीही थोडी मदत करू का?” वीणा आणि विनयनं त्यांना विचारलं. 

##
रंगारीदादानं दोघांना एकेक ब्रश दिला. 

“तू फाटकाची आतली बाजू रंगव,” तो वीणाला म्हणाला. 

“आणि तू बाहेरची बाजू रंगव,” तो विनयला म्हणाला. 

##
दोघांनी रंगाचे दोन डबे उचलले आणि कामाला सुरुवात केली. वीणानं फाटकाची एक बाजू रंगवली. विनयनं दुसरी बाजू रंगवली. 

##
रंग देताना जमिनीवर सांडला. भिंतीवर उडाला. त्या दोघांच्या अंगावरही सांडला. 

##
शेवटी एकदाचं त्यांचं काम पुरं झालं. जमिनीवर सांडलेला रंग त्यांनी पुसला. भिंतीवर उडालेला रंगही त्यांनी पुसून काढला. 

##
आपल्या अंगावरचा रंगही त्यांनी पुसला. 

##
“माझं लाल फाटक मला खूपच आवडलं!” वीणा म्हणाली. 

##
“मला माझं हिरवं फाटक आवडलं!” विनय म्हणाला. 

##
“बापरे, तुम्ही तर दुरंगी फाटक केलंय!” रंगारीदादा किंचाळलाच. 

“तसंच ठेवूया ते!” आई म्हणाली. 

##
* License: [CC-BY]
* Text: Cheryl Rao
* Illustration: Tanvi Choudhury
* Translation: Varsha Gajendragadkar
* Language: mr
