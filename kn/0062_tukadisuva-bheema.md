# ತೂಕಡಿಸುವ ಭೀಮ

##
ಭೀಮನಿಗೆ ನಿದ್ದೆ ಮಾಡುವುದೆಂದರೆ ತುಂಬಾ ಇಷ್ಟ. ಹೀಗಾಗಿ ಅವನಿಗೆ ಬೆಳಿಗ್ಗೆ ಬೇಗ ಏಳಲು ಆಗುತ್ತಿರಲಿಲ್ಲ. ಅಗಸ ರಾಮು ಆಗಾಗ ಭೀಮನಿಗೆ ಬಯ್ಯುತ್ತಿದ್ದ.

##
ಒಂದು ದಿನ ಗೌರಿ ಎಂಬ ಹಸು, ಅವನನ್ನು ಕೇಳಿದಳು, “ಭೀಮ, ನೀನು ಯಾಕೆ ದುಃಖಿತನಾಗಿದ್ದೀಯಾ?”

ಭೀಮ ಹೇಳಿದ, “ನನ್ನಿಂದ ಬೆಳಿಗ್ಗೆ ಬೇಗ ಏಳಲು ಆಗುತ್ತಿಲ್ಲ, ಆದ್ದರಿಂದ ರಾಮು ಪ್ರತಿದಿನ ಬೆಳಿಗ್ಗೆ ಎಬ್ಬಿಸುತ್ತೀಯಾ?” “ಹೂಂ, ನಾನು ಎಬ್ಬಿಸುತ್ತೀನಿ,” ಎಂದಳು ಗೌರಿ.

##
ಮಾರನೆಯ ದಿನ ಬೆಳಿಗ್ಗೆ, ಗೌರಿ ಜೋರಾಗಿ, “ಅಂಬಾ…” ಎಂದು ಕೂಗಿದಳು, ಆದರೂ ಭೀಮ ಏಳಲಿಲ್ಲ.

##
ಸಂಜೆ, ನದಿಯಿಂದ ಹಿಂದಿರುಗುತ್ತಾ, ಭೀಮ ಮೋತಿ ಎಂಬ ನಾಯಿಯನ್ನು ನೋಡಿದ, “ಬೆಳಿಗ್ಗೆ, ಸಮಯಕ್ಕೆ ಸರಿಯಾಗಿ ನನ್ನಿಂದ ಏಳಲು ಆಗುತ್ತಿಲ್ಲ. ನನ್ನನ್ನು ಎಬ್ಬಿಸುತ್ತೀಯಾ?” ಭೀಮ ಮೋತಿಯನ್ನು ಕೇಳಿದ.

##
“ಹೂಂ, ಎಬ್ಬಿಸುತ್ತೇನೆ,” ಎಂದ ಮೋತಿ. ಮಾರನೆಯ ದಿನ ಬೆಳಿಗ್ಗೆ, ಅವನು ಬೊಗಳುತ್ತಲೇ ಇದ್ದ, ಆದರೂ ಕೂಡ ಭೀಮ ಎಚ್ಚರಗೊಂಡನಾ? ಇಲ್ಲಾ ಸ್ವಾಮಿ, ಇಲ್ಲಾ.

##
ಆ ಸಂಜೆ, ಭೀಮ, ಚೀನು ಎಂಬ ಹುಂಜವನ್ನು ಭೇಟಿ ಮಾಡಿದ. ಅವನು ಚೀನುಗೆ ಹೇಳಿದ, “ನೀನು ಬೆಳಿಗ್ಗೆ ಕೂಗುತ್ತಾ ಎಲ್ಲರನ್ನು ಎಬ್ಬಿಸುತ್ತೀಯಾ. ನನ್ನನ್ನು ಕೂಡ ಎಬ್ಬಿಸುತ್ತೀಯಾ?” ಚೀನು, “ಹೂಂ,” ಎಂದ.

##
ಮಾರನೆಯ ದಿನ ಬೆಳಿಗ್ಗೆ, ಚೀನು ತುಂಬ ಜೋರಾಗಿ ಕೂಗಿ ಕಿರುಚಿದರೂ ಸಹ ಭೀಮ ಏಳಲಿಲ್ಲ.

##
ಮಾರನೆಯ ದಿನ ಸಂಜೆ, ಕಾಳು ಎಂಬ ಕಾಗೆ, “ಕಾ…ಕಾ…” ಎಂದು ಸಂತೋಷದಿಂದ ಕೂಗುತ್ತಿರುವುದನ್ನು ಭೀಮ ನೋಡಿದ. “ಕಾಳು, ಬೆಳಿಗ್ಗೆ ದಯವಿಟ್ಟು ನನ್ನನ್ನು ಎಬ್ಬಿಸುತ್ತೀಯಾ?” ಎಂದು ಕೇಳಿದ ಭೀಮ. ಕಾಳು ಹೇಳಿತು, “ಯಾಕಾಗಬಾರದು? ನಾನು ಕಾ…ಕಾ… ಎಂದು ಕೂಗಿ ನಿನ್ನನ್ನು ಎಬ್ಬಿಸುತ್ತೇನೆ.”

##
ಮಾರನೆಯ ದಿನ ಬೆಳಿಗ್ಗೆ, ಕಾಳು ತುಂಬ ಜೋರಾಗಿ ಕೂಗಿದರೂ ಸಹ ಭೀಮ ಏಳಲಿಲ್ಲ.

##
ಭೀಮನಿಗೆ ದುಃಖವಾಯಿತು.

ಮಾರನೆಯ ದಿನ ಬೆಳಿಗ್ಗೆ, ಒಂದು ನೊಣ ಬಂದು ಅವನ ಮೂಗಿನ ಮೇಲೆ ಕುಳಿತಿತು.

##
ಆ…ಚೂ… ಆಛೂ!” ದೊಡ್ಡದಾಗಿ ಸೀನುತ್ತಾ ಭೀಮ ಎದ್ದ. “ಅರೇ, ನಾನು ಎದ್ದೇಬಿಟ್ಟೆ! ಇದು ಹೇಗೆ?” ಎಂದು ಆಶ್ಚರ್ಯದಿಂದ ಕೇಳಿದ. “ನಾನೇ ನಿನ್ನನ್ನು ಎಬ್ಬಿಸಿದ್ದು!” ಎಂದಿತು ನೊಣ. “ಇದೇ ರೀತಿ ಪ್ರತಿ ದಿನವೂ ಕೂಡ ನನ್ನನ್ನು ಎಬ್ಬಿಸುತ್ತೀಯಾ?” “ಖಂಡಿತ,” ಎಂದಿತು ನೊಣ. ಭೀಮನಿಗೆ ತುಂಬಾ ಸಂತೋಷವಾಯಿತು.

ಇನ್ನು ಮುಂದೆ, ಯಾವ ಕಷ್ಟವಿಲ್ಲದೆ ಪ್ರತಿದಿನ ಬೆಳಿಗ್ಗೆ ಬೇಗ ಏಳಬಹುದು.

##
* License: [CC-BY]
* Text: Kiran Kasturia
* Illustration: Shweta Mohapatra
* Translation: Shalini Jaikumar
* Language: kn
