# मालू आणि कालू

##
मालू आज प्रथमच भाजी काढायला बागेत गेला. 

मालूने लाल-लाल टोमॅटो, लांब वांगी आणि हिरवीगार भेंडी तोडली. 

##
आजी म्हणाली, “शाबास मालू! जा थोडे बटाटेेही घेऊन ये .” 

##
मालूने सर्व झाडं, वेली आणि झुडपे पाहिली. पण बटाटे काही दिसले नाहीत. 

##
“आजी, अजून बटाटे आले नाहीत,” मालूने रिकामी टोपली ठेवली. 

“नाही मालू, खूप बटाटे आहेत, नीट बघ,” आजीने समजावले. 

##
मालू पुन्हा बागेत गेला.  

त्याच्यामागे कालूही निघाला. 

##
मालू बटाटे शोधत होता तेव्हा त्याला "भू, भू, भू" असे ऐकू आले. 

“अरे ! थांब थांब कालू,” असे म्हणत मालू पळाला. “बाग खराब नको करू.” मालूने पाहिले की कालू खड्डा खणत आहे. खोदलेल्या मातीत होते, मोठे-मोठे बटाटे! 

##
“वा कालू! शोधले एकदाचे बटाटे!” टोपली भरत मालू म्हणाला.  

##
* License: [CC-BY]
* Text: Vinita Krishna
* Illustration: Suvidha Mistry
* Translation: Utkarsha Manish
* Language: mr
