# हवाई जहाज़ कैसे उड़ते हैं?

##
सरला को उड़ते पक्षी देखना पसंद था।

एक दिन, विज्ञान की कक्षा के दौरान वह खिड़की के बाहर, आकाश में पंख फैलाए उड़ती चील देख रही थी। वह चिड़िया कितनी खुश होगी! उसे हवाई जहाज़ को उड़ते देखना भी बहुत पसंद था।

"सुनो! तुम्हारा नाम क्या है? क्या तुम्हें बोर्ड पर ध्यान नहीं देना चाहिए?" कक्षा में पढ़ा रही नई अध्य्यापिका ने कहा।

सरला हड़बड़ा कर उठ खड़ी हुई और बोली,"सॉरी मैडम! माफ करें! मैं चील को देख रही थी। काश! हम भी चिड़िया की तरह उड़ पाते या फिर एक हवाई जहाज़ की तरह....

"तुम्हारा नाम क्या है?"

'सरला'

##
"अरे वाह! क्या तुम जानती हो कि भारत की पहली महिला विमान चालक (पायलॉट) का नाम भी सरला था? मेरा नाम हंसा है, मतलब 'हंस'। क्या तुम जानती हो कि हंस भी उड़ने वाले बड़े पक्षियों में से एक हैं? अध्यापिका ने कहा।

"सरला! तुम्हें कुछ समय पुस्तकालय में बिताना चाहिए। वहाँ पक्षियों और विमानों के बारे में बहुत - सी किताबें हैं, और यंत्रों के बारे में भी, जैसे कि हवाई जहाज़।

कुछ ही दिनों में वह खुशी - खुशी पक्षियों के बारे में बहुत कुछ जान गई और यह भी कि हम हवाई जहाज़ की तरह क्यों नहीं उड़ सकते!

##
सरला ने सीखा कि मानव भी उड़ सकते हैं, पर पक्षियों की तरह नहीं। हम मनुष्य के महान आविष्कारों में एक, हवाई जहाज़ में बैठकर विश्व के किसी भी नगर से उड़ान भर सकते हैं।

इस महान यंत्र की सहायता से हम हवा में उड़ने का मज़ा ले सकते हैं। पक्षी हवाई जीव होते हैं जिन्हें उड़ने के लिए बाहरी यंत्र की ज़रूरत नहीं होती। आमतौर पर, एक पक्षी के पंख उसके पूरे शरीर की अपेक्षा अधिक बड़े होते हैं। पंख बड़े हल्के होते हैं और इसी वजह से पक्षियों के लिए उड़ना संभव होता है।

##
हवाई जहाज़ बहुत बड़े और बहुत भारी होते हैं। उसके दोनों किनारे पर पक्षी की तरह ही पंख बने होते हैं, जो उन्हें उड़ने में मदद करते हैं। इन जहाजों के पंखों की बनावट ठीक पक्षियों के पंखों सी होती हैं। नीचे से सपाट और ऊपर से मुड़े हुए, जो उन्हें आकाश में बहुत ऊँचे तक उड़ने में मदद करते हैं।

##
पक्षी उड़ने के समय अपने पंख फड़फड़ाते हैं, लेकिन हमलोगों ने हवाई जहाज़ के पंखों को फड़फड़ाते हुए कभी नहीं देखा! पक्षी अपने पंख फड़फड़ाते हैं ताकि वे अपने शरीर को ऊपर धकेलने में हवा का उपयोग कर सकें।

हवाई जहाज़ भी हवा के दवाब की मदद से ही उड़ते हैं। यह यंत्र अपने अंदर लगी इंजिन के सहारे विमान के नीचे हवा का दवाब बनाता है।

##
इंजिन बहुत ही मज़बूत यंत्र है जो हवाई जहाज़ के दिमाग की तरह (तेज़) काम करती है। जिस तरह पक्षी अपना दिमाग लगाते हैं और सीखते हैं कि कैसे उड़ा जाय,वैसे ही इंजिन विमान को ज़मीन से ऊपर की ओर धकेलती है और उन्हें आगे बढ्ने में मदद करती है।

जब विमान की इंजिन ईंधन को जलाती है तो वे बहुत ही तेज़ गति से गर्म गैसें छोड़ती हैं, जिससे इंजिन के पीछे हवा का दबाव बनता है और उससे विमान आगे बढ़ता है।

##
कार एवं अन्य वाहन भी इंजिन की सहायता से ही चलते हैं, मगर वे विमान की तरह आसमान में उड़ नहीं सकते। हवा विमान के उन पंखों के ऊपर और अंदर बहती है जो पक्षी के पंख जैसे होते है, इन्हीं के दबाव से विमान ऊपर उठते हैं और संतुलित रहते हैं। विमान की भी पूँछ होती हैं - बिलकुल चिड़िया की तरह, जो उन्हें संतुलित रखने और दिशा बदलने में मदद करती है।

##
विमानों को उड़ान भरने और उतरने के लिए बड़ी लंबी सड़क की ज़रूरत होती है। इन लंबी सड़कों को 'रनवे ' कहा जाता है। विमान को उड़ान भरने और उतरने से पहले रन वे पर बहुत ही तेज़ गति से दौड़ना होता है। हवा में ऊपर उठने के लिए विमान को बहुत ही तेज़ गति की ज़रूरत होती है।

अधिकांश हवाई जहाज़ तभी उड़ पाते हैं जब वे बहुत ही तेज़ी से दौड़ते हैं। रनवे हवाई अड्डा का एक महत्वपूर्ण हिस्सा है, जो हवाई जहाज़ों को अपनी गति बढ़ाने के लिए पर्याप्त समय देता है। और अंतत: वे उड़ान भरते हैं।

##
विमान जानते हैं कि उन्हें कहाँ जाना है, क्योंकि वे विमान चालक द्वारा संचालित होते हैं। विमान चालक विमान के अंदर, सामने की एक जगह, जिसे चालक स्थल (कॉकपिट) कहते हैं, से उन्हें नियंत्रित करते हैं। वे बहुत ही सटीक और आधुनिक डिवाइसों के द्वारा हवाई अड्डों (एक जगह जहाँ हवाई जहाज़ उड़ान भरते और उतरते हैं) के संपर्क में रहते हैं। जिस तरह हमारी मदद के लिए सड़क पर सिग्नल और पुलिस होती है , वैसे ही वायु यातायात नियंत्रक (एयर ट्रैफिक कंट्रोलर) होते हैं जो विमान चालक को बताते हैं कि कब और किस ओर उड़ान भरनी है और कब उड़ान भरना या उतरना सुरक्षित रहेगा।

विमान वास्तव में एक अद्भुत पक्षी है! न सिर्फ़ इसका आकार पक्षी की तरह है, बल्कि ये उड़ान की अनुमति भी देते हैं , हालाँकि पक्षियों की तरह नहीं। सरला बड़ी होकर विमान चालक बनना चाहती है और हवाई जहाज़ उड़ाना चाहती है।

##
क्या आप जानते हैं?

• भारत का पहला वायु विमान हार्लोव था जिसने जुलाई 1941 ई. में पहली उड़ान भरी।

• विश्व में सबसे तेज़ जेट वायु विमान लोखीड जेट वायु विमान - 71 ब्लैकबर्ड है, जिसकी उड़ने की गति ध्वनि की गति से भी अधिक तेज़ है।

##
• भारत में विमान चालक का सबसे पहला अनुज्ञा पत्र (लायसेंस) जे. आर. डी. टाटा को एरो क्लब ऑफ इंडिया एंड बर्मा की ओर से फरवरी 1929 को दिया गया।

• सरला ठकराल पहली भारतीय महिला विमान चालक थीं। वे विश्व की पहली विमान चालक थीं, जिन्होंने एक बार में 1000 घंटे से अधिक हवाई यात्रा की।

##
चलो उड़ान भरें !

1. त्रों के साथ इन क्रियाकलापों के मज़े लें काग़ज़ के हवाई जहाज़ बनाओ और देखो कि किसका जहाज़ सबसे दूर जाता है। ज़रा सोचो, क्यों? क्या यह कमाल काग़ज़ का है या उसके बनाने के तरीक़े का!? ग़ौर करो, क्या होता है जब कोई जहाज़ छोड़ा जाता है? जब तुम जहाज़ को छोड़ने के पहले उसके ऊपर फूँक मारते हो या उसके अंदर या कि उसके नीचे, तब क्या वहाँ कोई अंतर दिखता है?

2. फ़्लाइ डोंट फ़्लाइ गेम: मित्रों का एक समूह बनाओ और एक -दूसरे को बिना छुए कमरे के चारों तरफ़ जहाज़ की तरह उड़ो। डेन(चोर) एक कोने में खड़ा होकर उड़ने वाली और ना उड़ने वाली चीज़ों के नाम कहेगा। जैसे ही वह किसी ना उड़ने वाली चीज़ (जैसे कि मेज़ /टेबुल) कहे तो जहाज़ों को ज़मीन पर उतरना (बैठ जाना) होगा। जो ग़लती करेगा, वह अगला डेन होगा।

##
* License: [CC-BY]
* Text: Aditi Sarawagi
* Illustration: Lavanya Karthik
* Translation: Arti Smit
* Language: hi
