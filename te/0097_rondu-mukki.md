# రోన్దూ – ముక్కీ

##
చాలా దూరంగా ఉన్న ఒక అడవి లో సెలయేరు ఉంది. ఆ సెలయేరులో ఒక మొసలి ఉండేది. ప్రతి విషయానికి ఏడ్చేది. దాని కళ్ళ నుంచి పెద్దపెద్ద అశ్రువులు టపాటపా రాలుతుండేవి. దానితో దానికి రోన్దూ, అంటే ఏడుపుగొట్టు, అని పేరు పడిపోయింది. రోన్దూ తల్లిదండ్రులికి దీని ఏడుపుతో విసుగు వచ్చేసింది.   “ఇంక చాలు ఆపమ్మా! మోసలివి, మోసలిలా ఉండటం నేర్చుకో, వెళ్ళు, వెళ్ళి వేటాడి రా,” అనేవారు.

##
వేట పేరు వినగానే మళ్ళీ రోన్దూ వెక్కి వెక్కి ఏడ్చేది. ఇప్పటివరకు వాళ్ళ అమ్మానాన్నలే వేటాడి తెచ్చి దానికి భోజనం పెడుతున్నారు. 

##
రోన్దూ తనని తాను కురూపి అనుకునేది. అలా ఆలోచించి, ఆలోచించి దానికి కళ్ళల్లో నీరు నిండేది. దానికి తను సామాన్యమైన ఏ ఇతర మంచి ప్రాణిగానైనా పుట్టివుంటే బాగుండేది అనిపించేది.  

రోన్దూకి ముక్కీ మంచి స్నేహితురాలు. పచ్చ బంగారం రంగులో మెరిసిపోతున్న అందమైన సీతాకోకచిలుక ముక్కీ. దానికి చాలా పెద్దగా, బలంగా తయారవ్వాలని కోరిక. 

##
ప్రతిమాటకు అంటుంది, “ఇప్పుడే ఇస్తాను ఓ గుద్దు,” అని. 

రోన్దూ, ముక్కీల జోడి చూడడానికి నిజంగానే సరదాగా ఉండేది. రోన్దూ సెలయేటిలో ఈదుతుంటే, ముక్కీ దాని తలమీద కూర్చునేది. మిగతా మొసళ్ళన్నీ వీళ్ళని చూసి వేళాకోళం ఆడుతూ ఉండేవి. కానీ రోన్దూ, ముక్కీలకి ఏమీ పట్టేదికాదు. 

##
ఒక రోజు మధ్యాహ్నం ముక్కీ, రోన్దూ చెవి దగ్గరకు వచ్చి చెప్పింది. “నేను తుపాకులు పట్టుకున్న మనుష్యులు ఇద్దరు ఇటువైపు రావడం చూసాను. బహుశ వాళ్ళు మొసళ్ళను చంపడానికి వస్తున్నారేమో! మొసలి చర్మం కోసం అయివుంటుంది.” 

రోన్దూ అడిగింది “అదేమిటి? వాళ్ళకి చర్మం లేదా?” 

##
“ఏమో! నాకు తెలీదు, నాకు తెలుసున్నదల్లా, మొసళ్ళన్నీ దాక్కోవాలనీ,” అని సమాధానం చెప్పింది ముక్కీ. 

“కానీ, ముక్కీ, తుపాకీ గుండు నీకు తగలచ్చు కదా?” అని అడిగింది రోన్దూ. 

“లేదు, రోన్దూ! మా మామ్మ చెప్పిందీ, సితాకోకచిలుకల్ని వలతో పట్టుకుంటారని,” అంటూ ముక్కీ ఎగిరిపోయింది. 

##
రోన్దూకి ఏడుపు వచ్చేస్తుంది. కానీ ఎలాగో ఏడుపు ఆపుకుని మిగతా మొసళ్ళతో చెప్పింది.  

“తుపాకులు పట్టుకుని వేటగాళ్ళు వస్తున్నారు. అందరూ త్వరగా దాక్కోండి.” 

మొదట మొసళ్ళన్నీ రోన్దూ మాటలు వేళాకోళంగా తీసిపడేసాయి. కానీ మనుష్యులు కాలినడక సవ్వడి వినపడగానే అన్నీ మాయం అయిపోయాయి. వెంటనే సెలయేటి అడుగుకి వెళ్ళిపోయాయి.  

సెలయేటిలో పడివున్న ఒక కర్రను చూసి మొసలి అనుకుని వేటగాళ్ళు తుపాకులు పేల్చడం మొదలెట్టారు. 

##
ఇంతలో వందలాది సీతాకోకచిలుకలు వారిని చుట్టుముట్టి బాధించడం మొదలు పెట్టాయి. 

సీతకోకచిలుకల్నించి తప్పించుకుంటూ వేటగాళ్ళు అనుకున్నారు. 

“ఇక్కడ ఒక్క మొసలి కూడా లేదు. ఇక్కడంతా సితకోకచిలుకలే! ఈసారి వలలు తీసుకుని వద్దాము.” మొసళ్ళన్నీ ఒక్కసారి అన్నాయి, “ధన్యవాదాలు రోన్దూ! ధన్యవాదాలు ముక్కీ .” 

##
మర్నాడు వేటగాళ్ళు వలలు తీసుకుని రావడం రోన్దూ చూసింది. దానికి ముక్కీ చెప్పిన మాటలు గుర్తొచ్చింది. “సీతకోకచిలుకల్ని పట్టుకోవడానికి వేటగాళ్ళు వలలు తీసుకుని వస్తున్నారు,” అని వెంటనే ముక్కీకి కబురు అందించింది. అంతే! వెంటనే మొసళ్ళన్నీ సెలయేటి ఒడ్డుకి చేరుకున్నాయి. సిత కోకచిలుకలన్నీ మొసళ్ళ మీద ఎక్కి కూర్చున్నాయి. 

##
ఆ మనుష్యులు వల విసరడమేమిటి, మొసళ్ళన్నీ వాళ్ళని చుట్టుముట్టాయి. మొసళ్ళన్నీ వాటి నోళ్ళు తెరిచీ, మూసి శబ్దం చెయ్యడం మొదలు పెట్టాయి. అందరి కంటే ముందు రోన్దూ తన నోరు తెరిచి, పళ్ళు కొరుకుతూ, తోక నీళ్ళ మీద కొడుతూ భయంకరంగా ముందుకు సాగింది. 

##
ఇదంతా చూసి వేటగాళ్ళు హడలిపోయి పరిగెత్తారు. 

మొసళ్ళన్నీ రోన్దూని చాలా మెచ్చుకున్నాయి. రోన్దూ మొదటిసారి మోసలిలగా వీరత్వం ప్రదర్శించింది. ఇప్పుడు రోన్దూకి కూడా మొసలిగా ఉండటం బాగానే ఉంది. 

##
సీతకొకచిలుకలన్నీ తమ రెక్కలు టపటపలాడిస్తూ మొసళ్ళ చుట్టు తిరుగుతూ పాటపాడటం ప్రారంభించాయి, “ధన్యవాదాలు రోన్దూమల్,” “ధన్యవాదాలు మోసళ్ళన్నిటికి.” 

“ఇందులో పెద్ద విషయమేముంది? అసలు స్నేహితులున్నది ఎందుకు? ఒకళ్ళు గురించి ఒకళ్ళు పట్టించుకోవడానికి కాకపొతే!” అంటూ రోన్దూమల్ సిగ్గుపడుతూ సమాధానం చెప్పింది. 

##
* License: [CC-BY]
* Text: Herminder Ohri
* Illustration: Herminder Ohri
* Translation: Radha Vishwanath
* Language: te
