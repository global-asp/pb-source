# હોંશિયાર સોના

##
પપ્પા સોના માટે લાકડાંની ટ્રેન બનાવવા લાગ્યા, સોના કહે “હું પણ બનાવીશ.” 

##
પપ્પા લાકડું કાપવા લાગ્યા. 

“હું પણ કાપીશ,” સોનાએ હાથ લાંબો કરીને કહ્યું. 

“હા, ચોક્કસ, પણ પહેલાં તારે ધ્યાનથી જોવું પડશે,” પપ્પા બોલ્યા. 

##
પછી પપ્પા પૈડાં જોડવા લાગ્યા. 

“મારે પણ હથોડી વડે ખીલીઓ ઠોકવી છે,” સોનાએ કહ્યું અને હથોડી ઉંચકી. 

“હા, ચોક્કસ, પણ પહેલા ધ્યાનથી જો,” પપ્પાએ કહ્યું. 

##
થોડાજ વખતમાં ટ્રેન તૈયાર થઈ ગઈ.

પપ્પા તેની ઉપર દોરી બાંધવા જતાં હતા. 

“અરે, મેં પેન્સિલ અને દોરી ક્યાં મૂકી છે?” પપ્પા વિચાર કરતાં આમતેમ શોધવા લાગ્યા. 

##
હવે પપ્પાને ચિંતા થઈ. સોના હસવા લાગી, “હું શોધી આપું?” 

##
અને પપ્પાના કાન પાછળથી સોનાએ પેન્સિલ કાઢી.

અને બીજા કાન પાછળથી દોરીનું પીંડું કાઢ્યું. 

સોનાએ એના પપ્પાને કહ્યું, ”હું ખરેખર તમને બહુ ધ્યાનથી જોતી હતી.” 

##
“સાચી વાત! સોના, તેં ખરેખર મને બહુ મદદ કરી,” કહી પપ્પાએ વહાલથી એને માથે હાથ ફેરવ્યો. 

##
* License: [CC-BY]
* Text: Vinita Krishna
* Illustration: Suvidha Mistry
* Translation: Anita Dixit
* Language: gu
