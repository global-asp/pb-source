# तरंगत तरंगत

##
आईची गोष्ट ऐकता ऐकता चंदूला गाढ झोप लागली. 

स्वारी स्वप्नात तरंगू लागली. 

##
तरंगत तरंगत चंदू बागेत आला. 

तिथे त्याला फुलपाखरू भेटले. 

फुलपाखराने विचारले, “काय भाऊ, कसे काय वाटते आहे ?”  

चंदू म्हणाला, “छान छान वाटते आहे.” 

##
तरंगत तरंगत चंदू आणखी वर गेला. 

तिथे त्याला चिमणी भेटली. 

चिमणीने विचारले, “काय दादा, कसं काय वाटते आहे ?” 

चंदू म्हणाला, “छान छान वाटते आहे.” 

##
तरंगत तरंगत चंदू आणखी ऊंच गेला. 

तिथे त्याला एक गरूड भेटला. 

गरुडाने विचारले, “काय राव, कसं काय वाटते आहे ?” 

चंदू म्हणाला, “छान छान वाटते आहे.” 

##
तरंगत तरंगत चंदू आकाशात गेला. 

तिथे त्याला विमान भेटले. 

विमानाने विचारले, “काय साहेब, कसं काय वाटते आहे ?” 

चंदू म्हणाला, “छान छान वाटते आहे.” 

##
तरंगत तरंगत चंदू खूप उंच गेला. 

तिथे त्याला रॉकेट भेटले. 

रॉकेटने विचारले, “काय सर, कसं काय वाटते आहे ?” 

चंदू म्हणाला, “छान छान वाटते आहे.” 

##
तरंगत तरंगत चंदू अजून वर जाऊ लागला. 

तो इकडे तिकडे पाहू लागला. आकाशात चमकणारे तारे होते. 

काही छोटे, काही मोठे.  चंदूकडे पाहून ते नुसतेच हसत होते. 

मग चंदू स्वतःशीच म्हणाला, “आता खूप छान छान वाटते आहे.” 

##
आईने चंदूला हाक मारली. 

चंदूने आईला मिठी मारली. 

चंदू म्हणाला, “आता तर खूपच छान वाटते आहे.” 

##
* License: [CC-BY]
* Text: Vidya Tiware
* Illustration: Rijuta Ghate
* Language: mr
