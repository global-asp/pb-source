# എനിക്കതാ വേണ്ടത്!

##
അവധി ദിവസം ആയതിനാല്‍ അമ്മ ഒരു പുസ്തകം വായിച്ചുകൊണ്ടിരിക്കുകയായിരുന്നു. അനിലിനും അവധി തന്നെ. അവന് എന്തെങ്കിലും ചെയ്യണം എന്നു തോന്നി.

"അമ്മേ, എനിക്ക് ആ നീല പെട്ടിയിലെന്താ ഉള്ളതെന്നു നോക്കണം!" അനില്‍ പറഞ്ഞു.

"പിന്നെയാകട്ടെ," അമ്മ പറഞ്ഞു.

##
അനില്‍ ഒരു കസേരയുടെ മുകളില്‍ ഒരു സ്റ്റൂൾ എടുത്തു വെച്ചു. എന്നിട്ട് അതിന്റെ മുകളില്‍ കയറി നീലപ്പെട്ടി എടുക്കാന്‍ നോക്കി.

"അനില്‍, വേണ്ടാ! അതെടുക്കരുത്! അതിനു മുകളിലുള്ള പെട്ടികളെല്ലാം കൂടെ നമ്മളുടെ തലയില്‍ വീഴും!" അമ്മ പറഞ്ഞു.

##
അനിലിനു ദേഷ്യം വന്നു. അമ്മയോട് അവനു നല്ല ദേഷ്യം വന്നു.

##
"വാ. നമുക്കു ചന്തയില്‍ പോയി നിനക്കെന്തെങ്കിലും വാങ്ങാം," അമ്മ പറഞ്ഞു.

##
ചന്തയിലെത്തിയിട്ടും അനിലിന്റെ ദേഷ്യം മാറിയില്ല. 

"എനിക്ക് അത് വേണം!" ഒരു മധുരനാരങ്ങ ചൂണ്ടി അനില്‍ പറഞ്ഞു. 

"അതെടുക്കരുത്. എല്ലാ പഴങ്ങളും താഴെ വീഴും". കടക്കാരന്‍ പറഞ്ഞു.

##
"എനിക്ക് ആ പുസ്തകം വേണം!" അനില്‍ പറഞ്ഞു.

"അതല്ല. ഇതെടുത്തോളൂ." കടക്കാരന്‍ പറഞ്ഞു. 

##
"എനിക്കതാ വേണ്ടത്!" അനില്‍ ഉച്ചത്തില് അലറിക്കൊണ്ട് സമോസകളുടെ കൂമ്പാരത്തിൽ നിന്നും ഒരു സമോസ വലിച്ചെടുക്കാന്‍ നോക്കി. 

"അതെടുക്കരുത്, അതെടുക്കരുത്!" കടക്കാരന്‍ പറഞ്ഞു. "എന്റെ സമോസകളെല്ലാം നിലത്തു വീഴും!"

##
"എനിക്ക് അതാ വേണ്ടത്!" അനില്‍ അലറി. അനിലിന് ശരിക്കും ദേഷ്യം വരുന്നുണ്ടായിരുന്നു.

"അത് തൊടല്ലെ. എല്ലാം വാടിപ്പോകും!" പൂക്കച്ചവടക്കാരി പറഞ്ഞു.

##
അത്രയായപ്പോഴേക്കും അനില്‍ ഉറക്കെ കരയാന്‍ തുടങ്ങി. ആളുകളൊക്കെ അവനെ നോക്കുന്നുണ്ടായിരുന്നു.

##
"എനിക്കതിനെയാ വേണ്ടത്. ആ കറുപ്പിനെ!" ഉച്ചത്തില്‍ അമ്മയുടെ ശബ്ദം കേട്ടു. 

അനില്‍ പെട്ടന്ന് കരച്ചില്‍ നിർത്തി.

"അമ്മേ, അതല്ല. അതല്ല." അനില്‍ പറഞ്ഞു.

##
"നമുക്കീ തവിട്ടിനെ എടുക്കാം!" എന്നു പറഞ്ഞു കൊണ്ട് അനില്‍ ശ്രദ്ധാപൂര്‍വം മുകളിലുള്ള നായക്കുട്ടിയെ കയ്യിലെടുത്തു.

"അമ്മേ, എന്താ ചെയ്യാന്‍ പോയേ? എല്ലാ നായ്ക്കുട്ടികളും താഴെ വീണേനെ!" 

അമ്മ ചിരിച്ചു. അനിലും ചിരിച്ചു പോയി. അവനിപ്പോള്‍ ഒട്ടും ദേഷ്യം ഇല്ല.

##
* License: [CC-BY]
* Text: Mala Kumar
* Illustration: Soumya Menon
* Translation: Sini Mukundan
* Language: ml
