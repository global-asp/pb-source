# ଲସ୍ସି, ଆଇିମ କିମ୍ବା ଫାଲୁଦା

##
“ମୀନୁ ଦୟାକରି ମନୋଜ ପାଇଁ ଏକ ଗ୍ଲାସ ପାଣି ଆଣିଦିଅ” ମା କହିଲେ।

ମନୋଜ ମାମୁଁ ମୋତେ ଊଟି କୁ ନେଇଯିବାକୁ ଆସିଛନ୍ତି। “ଆମେ ଟ୍ରେନରେ ଯିବା! ଯେହେତୁ ଊଟି ପାହାଡ଼ ରେ ଅଛି ସେଠାରେ ଖରା ଦିନେ ମଧ୍ୟ ଥଣ୍ଡା ଲାଗେ,” ସେ କହିଲେ।

##
ଗ୍ରୀଷ୍ମ ଋତୁ, ବସନ୍ତ ଏବଂ ବର୍ଷା ଋତୁ ମଧ୍ୟ ରେ ଆସିଥାଏ। ଏହାକୁ ସଂସ୍କୃତ ରେ ଗ୍ରୀଷ୍ମ ଋତୁ କୁହାଯାଏ। ଖରା ଦିନ ପାଇଁ ସ୍କୁଲ ଛୁଟି ହୋଇ ଯାଇଛି। ମୋତେ ଏବଂ ମୋର ସାଙ୍ଗ ମାନଙ୍କୁ ଖରାରେ ଖେଳିବାକୁ ଆପତ୍ତି ନାହଁ। କିନ୍ତୁ ଆମ ବାପା ମା ବାହାରେ ଖରାରେ ଖେଳିବାକୁ ମନା କରନ୍ତି। ତେଣୁ ଆମେ ଗଛ ତଳେ ବସି ଫଳ ଖାଉ ଖାଉ ଗପସପ କରୁ।

##
ଗତକାଲି ଆମ ପରିବାର ର ନୂଆ ବର୍ଷ ଥିଲା। ଆମେ ଏହାକୁ ତାମିଲ ରେ ବର୍ଷ ପରାପ୍ପୁ କହୁ। ଗୋଟିଏ ବର୍ଷ ରେ କେତେ ବା ନୂଆ ବର୍ଷ ଦିନ ଆସେ? ଜେଜେମା କଞ୍ଚା ଆମ୍ବ ସରବତ ବନେଇଲେ। କେତେ ମିଠା ଏବଂ କେତେ ଖଟା! ଜସମିତ ର ମା ଲସ୍ସି ବନାଇଲେ, କେତେ ଥଣ୍ଡା ଏବଂ ବହଲିଆ! ଗତ ମାସ ଫରହାନ ମାଉସୀ ଫାଲୁଦା ସିମେଇ ବନେଇ ଥିଲେ ନୂଆ ବର୍ଷ ପାଇଁ, କେତେ ମିଠା ଏବଂ ଦୁଧ ଭରା।

##
ଆପ୍ପା ଦିଲ୍ଲୀ ଯାଇଛନ୍ତି। ସେ କହନ୍ତି ଦିଲ୍ଲୀ ବହୁତ ଗରମ ଏବଂ ଧୂଳିଆ ହୋଇଥାଏ। ଆଗ କାଳରେ ଲୋକେ ବେଣା ଚେର ର ଚଟାଇ ଝରକାରେ ଟାଙ୍ଗୁ ଥିଲେ ଏବଂ ତାକୁ ଭିଜେଇ ଘରକୁ ଥଣ୍ଡା ରଖୁ ଥିଲେ। ଆପ୍ପା ଆଖି କୁ ଖରା ରୁ ବଞ୍ଚେଇବା ପାଇଁ କଳା ଚଷମା ପିନ୍ଧନ୍ତି।

##
ସେ କହନ୍ତି ଦିଲ୍ଲୀ ର ଗରମ ରେ ବହୁତ ଝାଳ ବହେ ତେଣୁ ତାଙ୍କୁ ଶରୀର ର ପାଣି ଅଂଶ କୁ ବଜାୟ ରଖିବାକୁ ଲେମ୍ବୁ ପାଣି ପିଇବାକୁ ପଡ଼ିଥାଏ। ସେ କହିଛନ୍ତି ଆମ ପାଇଁ ସେ ଦିଲ୍ଲୀ ରୁ ବଢ଼ିଆ ଦଶହେରି ଆମ୍ବ ଆଣିବେ। ଖରାଦିନ ଧୂଳି ଏବଂ ଗରମ ନେଇ ଆସେ, ତା ସାଥେ ସାଥେ ଏହା ସମସ୍ତଙ୍କ ପ୍ରିୟ ଆମ୍ବ ମଧ୍ୟ ଆଣିଥାଏ।

##
ତୁମର ମନେ ଅଛି ମୁଁ ବସନ୍ତରେ ଗୋଟେ ଗଛ ଲଗାଇ ଥିଲି? ତାହା ମୋ ସାଙ୍ଗ, ସେ ବଢ଼ି ଚାଲିଛି ଏବଂ ତାହାର ସତର ଟି ପତ୍ର ଆସିଲାଣି। ଖରାଦିନେ ମୁଁ ସେ ଛୋଟ ଗଛ କୁ ଦିନକୁ ଦି ଥର ପାଣି ଦିଏ।

##
ଗଛ ଟା ବୋଧହୁଏ ବର୍ଷା ପାଇଁ ଅପେକ୍ଷା କରୁଛି। ଏହା କଣ ଆସନ୍ତା ଗ୍ରୀଷ୍ମ ଋତୁ ରେ ମୋ ପାଇଁ ଫଳ ଦେଇ ପାରିବ?

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Indugu Laxmi
* Language: or
