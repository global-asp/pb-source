# हँसना मना है

##
शांति और अरुण अच्छे मित्र हैं।

वे एक साथ खेलते-कूदते हैं।

घर के रास्ते में दौड़ लगाते हैं और शांति हमेशा खुश रहती है। 

##
एक दिन शांति धीरे से अपनी कक्षा में घुसी। उसका सिर झुका हुआ था। वह उदास दिख रही थी। 

“क्या तुम्हें किसी ने डाँटा?” अरुण ने पूछा। 

शांति ने अपना सिर हिलाया। वह बैठ गई। उसने ना तो सिर उठाकर देखा और ना ही "उपस्थित" कहा, जब सोना दीदी ने उसका नाम पुकारा।  “शांति कुमार!” सोना दीदी ने फिर पुकारा, इस बार थोड़ा ज़ोर से। शांति ने अपना हाथ खड़ा कर दिया। 

##
“क्या तुम्हारे गले में ख़राश है?” दीदी ने पूछा। शांति ने सिर हिलाकर ना कहा। 

उसके गाल लाल हो गए थे। ऐसा लगने लगा मानो उसे बुखार हो। 

सोना दीदी ने पूछा? “तुम्हारी तबीयत ठीक है।” 

शांति ने फिर सिर हिलाया, लेकिन उनकी तरफ़ देखा नहीं। 

##
शांति इतनी उदास क्यों लग रही थी? 

“तुम्हारा छोटा भाई ठीक है?” 

“तुम्हारा पालतू कुत्ता तो ठीक है ना?” 

“क्या तुम्हारी दादी ठीक हैं?” 

शांति सभी दोस्तों के सवालों पर सिर हिलाती रही, लेकिन उसने सिर नहीं उठाया। 

##
अरुण को एक उपाय सूझा। उसने अपना बस्ता खोला और उसमें से कुछ निकाला।

जैसे ही वह उसे शांति को दिखाने के लिए दौड़ा, वह चीज़ उसके हाथ से फिसल गई।

शांति ने देखा कि कोई चीज़ उड़कर उसके पास आ रही है। उसने लपककर उसे पकड़ लिया। 

##
उसने देखा, एक बड़ा सा हरा रबड़ का मेंढक!

उसकी आँखें खुली की खुली रह गईं और उसका मुँह भी। 

फिर वह ज़ोर से हँसी। तब अरुण और बाकी सबने देखा कि क्यों वह पूरे दिन, ना हँस रही थी और ना बातें कर रही थी! चार दाँत जो गायब हो गये थे उसके! 

##
* License: [CC-BY]
* Text: Cheryl Rao
* Illustration: Saurabh Pandey
* Translation: Arti Smit
* Language: hi
