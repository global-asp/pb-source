# పాపం అన్య బొటన వేలు !

##
చిట్టి చిట్టి పిల్లలారా ఈ రోజు మీకు తమాషా కథ చెప్తాను వింటారా !మాఇంటి దగ్గర అన్య అనే ఒక చిట్టిపాప వుండేది .ఆ పాపకు తన
చేతి చిట్టి బొటన వేలంటే చాలా ఇష్టం .నోట్లో ఎప్పుడూ బొటన వేలు పెట్టుకుని చప్పరిస్తూ వుండేది .పొద్దున్నే నిద్ర లేస్తూనే బొటన వేలు
నోట్లో పెట్టుకునేది .స్నానం చేసేటప్పుడు ,అన్నం తినేటప్పుడు ,బడికి వెళ్ళేటప్పుడు ,క్లాసులో పాఠాలు వినేటప్పుడు ,ఆడుకునే టప్పుడు
నిద్రలో కూడా నోట్లో బొటన వేలు వుండాల్సిందే ! అన్య వాళ్ళ అమ్మ ,నాన్న "అన్యా మంచి అలవాటు కాదు ,నోట్లోనించి బొటనవేలు తీ యి
బొటనవేలు ఏడుస్తుంది "అని చెప్పినా వినేది కాదు .

##
ఒక రోజు అన్య అమ్మ ,నాన్న తో కలిసి జూ కి వెళ్ళింది . అక్కడ అన్ని జంతువులను వింతగా చూస్తూ నడుస్తున్నది .కానీ బొటనవేలు
మాత్రం నోట్లోనే వున్నది .అమ్మ ,నాన్న కూడా ఆ విషయం మర్చిపోయారు .ఒక చోట పిల్ల ఏనుగు తన తొండం నోట్లో పెట్టుకుని ఆడుకుంటున్నది .అన్య అలాగే నించుని దాన్ని చూస్తూ వుంది .

##
అన్య ఒక చోట జింకపిల్లను చూసింది .అది వాళ్ళ అమ్మ దగ్గర వుంది .ఆడుకోవడం లేదు .హయిగా దాని కాలి గిట్టను నోట్లో పెట్టుకుని
చప్పరిస్తూ వుంది .

##
అన్య చెట్టు మీద కోతులను చూసింది .పిల్ల కోతులు కనపడ్డాయి .కానీ ఆ పిల్ల కోతులు ఆడుకోవడం లేదు .హాయిగా బొటనవేలు నోట్లో
పెట్టుకుని చప్పరిస్తూ వున్నాయి .అన్య అలాగే నిలబడి వింతగా చూసింది .

##
జూలొ అన్య కు అన్ని తమాషాగా కనిపిస్తున్నాయి.నీళ్ళల్లో అడుకుకుంటున్న పెద్ద హిపో కనిపించింది .పక్కనే పిల్ల హిపో వుంది .అది
వాళ్ళ నాన్నతో కానీ అమ్మతో కానీ ఆడుకోవడం లేదు .తన పెదవిని చప్పరిస్తూ కూచుంది .

##
పులిని చూసింది . పులిపిల్లకుడా ఎవ్వరితో ఆడుకోకుండా తన తోక నాకుతూ కూర్చుంది .

##
అన్య కు కాళ్ళు నొప్పి పుట్టి ఒక చోట కూర్చుంది .దూరంగా కొంతమంది పిల్లలు ఆడుకుంటున్నారు .కొంతమంది పిల్లలు ఐసుక్రీమ్ తింటున్నారు . అన్య వాళ్ళను చూసింది .ఏనుగు ఆడుకోకుండా తొండం నాకింది ,జింకపిల్ల కాలి గిట్టను నాకింది ,కోతిపిల్ల బొటన వేలు
నాకింది,పిల్లహిపో దాని పెదవి నాకింది ,పులిపిల్ల తోకను నాకింది ,హాయిగా స్నేహితులతో ఆడుకోకుండా అలా నాకడం అన్యకు నచ్చలేదు పిల్లలు ఆడుకోవాలి అంతే గానీ యిలా కూర్చోకూడదు అని అన్యకు అనిపించింది ...

##
దూరంగా కొంత మంది అమ్మాయిలు ఆడుకుంటున్నారు .వాళ్ళు పరుగెత్తుతున్నారు,గెంతుతున్నారు ,నవ్వుతున్నారు .అన్య అప్పుడు
నోట్లో నించి తన బొటనవేలు తీసి చూసుకున్నది .పాపం ఈ బొటన వేలు ఎప్పుడూ నోట్లోనే వుంటుంది ,దీనికి ఆటలే లేవు అని అన్య
అనుకున్నది .

##
వెంటనే అన్య నోట్లోనించి బొటనవేలు తీసింది . అమ్మ ,నాన్న దగ్గరకు వెళ్లి నవ్వుతూ హాయిగా వాళ్ళ చేతులు పట్టుకుని గిరగిరా
తిరిగింది .దూరం నించి చూస్తున్న కోతిపిల్ల కూడా బొటనవేలు తీసి ఎగిరింది .ఆ రోజు నించి అన్య ఎప్పుడూ బొటనవేలు నోట్లో పెట్టుకోలేదు .అందరూ అన్యని మెచ్చుకున్నారు .
చిన్నారులూ కథ బాగుంది కదూ!మరి మీ స్నేహితులకు చెప్తారుగా !

##
* License: [CC-BY]
* Text: Natasha Sharma
* Illustration: Ruchi Shah
* Translation: Rajyalakshmi
* Language: te
