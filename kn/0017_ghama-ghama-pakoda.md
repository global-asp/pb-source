# ಘಮ ಘಮ ಪಕೋಡ!

##
ಮಳೆಗಾಲ ಮತ್ತೆ ಬಂದಿದೆ. ಆಕಾಶದಲ್ಲಿ ದೊಡ್ಡ ದೊಡ್ಡ ಕಪ್ಪು ಮೋಡಗಳು ಕಾಣುತ್ತಿವೆ. ಸಿಡಿಲು, ಗುಡುಗಿನ ಗುಡು ಗುಡು ಸದ್ದು ಕೇಳುತ್ತಿದೆ. ಸಂಸ್ಕೃತದಲ್ಲಿ ಇದನ್ನು ವರ್ಷ ಋತು ಎನ್ನುತ್ತಾರೆ. ನನಗಂತೂ ಒದ್ದೆ ಮಣ್ಣಿನ ವಾಸನೆ ತುಂಬಾ ಇಷ್ಟ. ದೀರ್ಘ ಬೇಸಿಗೆಯ ನಂತರ, ಭೂಮಿ ಕೂಡ ಪ್ರಥಮ ಮಳೆ ಹನಿಗಳ ಸ್ಪರ್ಶದಿಂದ ಹರ್ಷಪಡುತ್ತಿದೆ ಎಂದು ಅನಿಸುತ್ತದೆ. 

##
ಮಳೆ ಭೂಮಿಯ ಮೇಲೆ ಸುಂದರ ಆಕೃತಿಗಳನ್ನು ಸೃಷ್ಟಿಸುತ್ತದೆ. ನನ್ನ ಮಾಮ, ಮಳೆ ನೀರನ್ನು ಸಂಗ್ರಹಿಸಲು ಕೆಲವೆಡೆ ದೊಡ್ಡ ದೊಡ್ಡ ಡ್ರಮ್‌ಗಳನ್ನು ಇಟ್ಟಿದ್ದಾರೆ. ನೀರು ಮನೆ ಮೇಲ್ಛಾವಣಿಯಿಂದ ಕೆಳಗೆ ಸುರಿದು, ಆ ಡ್ರಮ್‌ಗಳಲ್ಲಿ ಶೇಖರವಾಗುತ್ತದೆ. ನಾನು ಅವುಗಳನ್ನು ಜಲಪಾತ ಎನ್ನುತ್ತೇನೆ! 

##
ಅಕ್ಬರನ ಆಸ್ಥಾನದ ಸಂಗೀತ ವಿದ್ವಾಂಸ ಮಿಯಾನ್ ತಾನ್‌ಸೇನ್, ಮಿಯಾನ್ ಕಿ ಮಲ್ಹಾರ್ ರಾಗ ಹಾಡಿ, ಆಕಾಶದಿಂದ ಮಳೆ ಸುರಿಯುವಂತೆ ಮಾಡುತ್ತಿದ್ದನಂತೆ. ನಾನು ಇನ್ನು ಕೆಲವೇ ದಿನಗಳಲ್ಲಿ, ಶಾಸ್ತ್ರೀಯ ಸಂಗೀತವನ್ನು ಕೂಡ ಕಲಿಯಲು ಆರಂಭಿಸುತ್ತೇನೆ! 

##
ನಾನು ಶಾಲೆಯಿಂದ ಮರಳಿ ಬರುವಾಗ ಮಳೆಯಲ್ಲಿ ತೊಯ್ದು ಹೋದೆ. ಆದರೆ ಬಹಳ ಮಜವೆನಿಸಿತು. ನಮ್ಮ ಮನೆಯ ಸಮೀಪದ ಗದ್ದೆಗಳಲ್ಲಿ ನವಿಲುಗಳ ನಾಟ್ಯ ಕಂಡೆ. ಅವು ಯಾವತ್ತೂ ಒದ್ದೆಯಾದಂತೆ ಕಾಣುವುದೇ ಇಲ್ಲ! ಮನು ಎತ್ತರದ ಮರಕ್ಕೆ ಉಯ್ಯಾಲೆ ಕಟ್ಟಿದ್ದಾನೆ. ಅದರಲ್ಲಿ ಕುಳಿತು ಜೀಕಬೇಕು ಮತ್ತು ಮಳೆಯ ತಂಪು ಗಾಳಿ ಮುಖವನ್ನು ಸ್ಪರ್ಶಿಸಿದಾಗ ಸಿಗುವ ಸಂತೋಷವನ್ನು ಅನುಭವಿಸಬೇಕೆಂಬ ಆಸೆಯನ್ನು ತಡೆದುಕೊಳ್ಳಲಿಕ್ಕೆ ಆಗುತ್ತಿಲ್ಲ. 

##
ಅಡುಗೆ ಮನೆಯಲ್ಲಿ ಪಕೋಡಗಳನ್ನು ಕರಿಯುತ್ತಿರುವ ಘಮ ಘಮ ಸುವಾಸನೆ ಬರುತ್ತಿದೆ. ಅವುಗಳ ಜೊತೆ ಒಂದಿಷ್ಟ್ಟು ಮೆಕ್ಕೆ ಜೋಳ ತಿನ್ನಲು ಸಿಕ್ಕರೆ ಚೆನ್ನಾಗಿರುತ್ತಲ್ವಾ? ಅಮ್ಮ ನಮಗೆ ಕುಡಿಯಲು ಬಿಸಿ ಹಾಲನ್ನೇ ಕೊಡುತ್ತಾಳೆ. ನಿನ್ನೆ, ಅವಳು ಖಾರ ಮಂಡಕ್ಕಿ ಒಗ್ಗರಣೆ ಮಾಡಿದ್ದಳು. ನಾಳೆ, ಪೂರಿ ಮಾಡ್ತಾಳಂತೆ! 

##
ಎಲ್ಲಾ ಮರಗಿಡಗಳು ಹಸಿರಿನಿಂದ ಕಂಗೊಳಿಸುತ್ತಿವೆ. ಹರಿ ಅಣ್ಣ ಜೈಪುರದಿಂದ ಕಳುಹಿಸಿರುವ ಹಸಿರು ದುಪಟ್ಟದಂತೆ! ಆ ದುಪಟ್ಟಕ್ಕೆ ಧಾನಿ ಚುನರಿಯಾ ಎಂದು ಕರೆಯುತ್ತಾರಂತೆ. ಧಾನಿ ಎಂದರೆ, ತಾಜಾ ಪೈರಿನ ಹಸಿರು ಬಣ್ಣ. ಚೆನ್ನಾಗಿ ಮಳೆ ಬಂದರೆ, ರೈತರಿಗೆ ಒಳ್ಳೆಯ ಬೆಳೆ ಬೆಳೆಯಲು ಸಾಧ್ಯವಾಗುತ್ತದೆ ಎನ್ನುತ್ತಾರೆ ಅಜ್ಜ. ನಾವೆಲ್ಲ ಮಳೆಗಾಗಿ ಕಾಯುತ್ತೇವೆ, ಆದರೆ ರೈತರು ಮಳೆಯನ್ನು ದೇವರೆಂದು ಪೂಜಿಸುತ್ತಾರೆ. 

##
ಮಳೆಗಾಲದಲ್ಲಿ ನನ್ನ ಮಾವಿನ ಮರ ಎತ್ತರಕ್ಕೆ ಬೆಳೆದಿದೆ. ಇನ್ನು ಅದಕ್ಕೆ ನೀರು ಹಾಕುವ ಅಗತ್ಯವೇ ಇಲ್ಲ! ಕಳೆದ ತಿಂಗಳು ಜೋರಾಗಿ ಗಾಳಿ ಬೀಸಿದಾಗಲೂ, ನನ್ನ ಮಾವಿನ ಮರ ಸ್ವಲ್ಪವೂ ಅಲುಗಾಡದೆ ನಿಂತಿತ್ತು. ನನ್ನ ಮಾವಿನಮರ ಇದರಷ್ಟು ದೊಡ್ಡದಾಗಿ ಬೆಳೆಯುವುದು ಯಾವಾಗ? 

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Shaila Manipal
* Language: kn
