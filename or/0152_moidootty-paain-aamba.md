# ମୋଇଦୁତ୍ତି ପାଇଁ ଆମ୍ବ

##
ସେତେବେଳେ ଖରା ଛୁଟି ଅଧା ହୋଇ ସାରି ଥାଏ।

##
"ମାଲୁ ଦେଖ", ମୋଇଦୁତ୍ତି ପାଟି କରି କହିଲା।

##
"କେତେ ବଡ଼ ବଡ଼ ରସ ଭରା ଆମ୍ବ! ମୁଁ କିଛି ନେଇ ପାରନ୍ତି ଯଦି କେତେ ବଢ଼ିଆ ହୁଅନ୍ତା!" ମୋଇଦୁତ୍ତି ଦୀର୍ଘ ନିଶ୍ୱାସ ଛାଡ଼ି କହିଲା।

##
ମାଲୁ କିଛି ସମୟ ଭାବି କହିଲା, "ଓଃ... ମୁଁ ଭାବୁଛି ଆମକୁ ଗୋଟେ ରାକ୍ଷସ ଦରକାର। ସେ ଗଛ କୁ ହଲାଇଲେ, ଗଛ ରୁ ଆମ୍ବ ବରଷା ହେବ!"

##
ସେମାନେ ଘରକୁ ଦୌଡ଼ି ଯାଇ ଜେଜେମା ର ଯାଦୁ ବହି ଖୋଲି, ରାକ୍ଷସ କୁ ଡାକିବା ପାଇଁ ପ୍ରଣାଳୀ ଖୋଜିଲେ।

"ଦେଖ! ଆମକୁ ଏହି ପ୍ରଣାଳୀ ଦରକାର," ମାଲୁ କହିଲା।

##
"ଏକ ଲୁହା କଣ୍ଟା ଆଉ କିଛି ଚାବି ଗରମ ପାଣି ରେ ଫୁଟା,

ଯଦି ପାରୁଛ, କିଛି ପଇସା ବି ସେଥିରେ ଫୁଟା..."

##
"ତା ଉପରେ ପକାଅ କିଛି ଚାଉଳ ଆଉ ପଶା
ରାକ୍ଷସ ଆସିବ ତୁମ ପାଖକୁ ସହସା!"

##
ହଠାତ୍, ଭୟଂକର ଗଡ଼ଗଡ଼ ଶବ୍ଦ ରେ ଘର ହଲି ଗଲା। 

ମାଲୁ ଆଉ ମୋଇଦୁତ୍ତି ବାହାରକୁ ଦୌଡ଼ି ଆସିଲେ। 

ଆକାଶ ସବୁଜ ରଂଗ ଓ ସୂର୍ଯ଼୍ୟ ଧଳା ଦିଶୁ ଥିଲା!

##
ତାପରେ ରୁପେଲି ବିଜୁଳି ଆକାଶ ସାରା ଖେଳି ଗଲା। 

ମେଘ ସେପାଖରୁ ଭୟଂକର ସ୍ଵର ଶୁଭିଲା।

##
"ଆମ୍ବାସୁର ର ନିଦ ଭାଂଗିବାର ଦୁଃସାହସ କିଏ କରିଲା!" ରାକ୍ଷସ ଗର୍ଜନ କରି କହିଲା।
"ଆଃ ହା! ଏତ ଆମ୍ବ ର ବାସନା! କେତେ ଯୁଗ ହେଲାଣି ମୁଁ ଆମ୍ବ ଚାଖି ନାହିଁ! 

ଆଉ ଏବେ ସବୁ ଯାକ ଆମ୍ବ ନ ଖାଇ ସାରିଲା ଯାଏଁ, ମୁଁ କୋଉଠି ଯିବି ନାହିଁ!"

##
ଆମ୍ବାସୁର ତା ପାଟି ବଡ଼ କରି ଖୋଲି, ତା ଆଖ ପାଖ ରେ ଯାହା ପାଇଲା ଗିଳି ପକାଇଲା। 

ସେ ଆକାଶ ରେ ଥିବା ମେଘ ଗୁଡ଼ିକୁ ମଧ୍ୟ ଗିଳି ପକାଇଲା!

##
"ଏ ସବୁ କଣ ହେଇ ଗଲା!" ପିଲା ମାନେ କାନ୍ଦି କହିଲେ। 

"ଆମେ କାହିଁକି ଯାଦୁ ମନ୍ତ୍ର କରି ଏ ସବୁ ଅସୁବିଧା କୁ ନିମନ୍ତ୍ରଣ କଲୁ? ଆମ୍ବାସୁର ସବୁ କିଛି ଖାଇ ସାରିଲାଣି, ସେ ସବୁ ଆମ୍ବ ବି ଗିଳି ପକାଇବ। ଆଉ ତାପରେ..."

##
"ଦେଖ!" ମାଲୁ କହିଲା। "ଜେଜେମା ଆସୁଛି ଏଇ ଆଡ଼କୁ! ସେ ଆମକୁ ନିଶ୍ଚେ ସାହାଯ୍ୟ କରିବ!" ଦି' ଜଣ ଜେଜେମା ଆଡ଼କୁ ଧାଇଁଲେ ଆଉ ସବୁ କିଛି କହି ଦେଲେ। ଜେଜେମା ହସିଲା। "ଆମ୍ବାସୁର ବଡ଼ ଆଉ ଭୟଂକର ଥାଇ ପାରେ, କିନ୍ତୁ ସବୁ ରାକ୍ଷସ ପାଣିକୁ ଡରନ୍ତି! ସେମାନେ ସଫା ରହିବା ପସନ୍ଦ କରନ୍ତି ନାହିଁ!"

##
ଜେଜେମା ନିଜ ନୀଳ ଶାଢ଼ୀ କୁ ଆକାଶ ଆଡ଼କୁ ଦେଖାଇ ଝାଡ଼ିଲା...

##
...ଆଉ ବର୍ଷା ଆରମ୍ଭ ହେଲା ପରି ମେଘ ଆକାଶ ରେ ଦିଶିଲା।

##
ଆଉ ତା ପାରେ ବର୍ଷା ହେଲା!

##
"ଆଃ...ଆଃ...ଆଃ!!! ମୁଁ ଓଦା ହେଇ ଗଲି! ମୋତେ ଶୀତ ହଉଛି! ମୁଁ ସଫା ହୋଇ ଗଲି! 

ଏହା ଜମା ଠିକ ନୁହଁ!!"

##
ବୁମ୍ମ୍!! ଆମ୍ବାସୁର ଧଳା ଆଲୁଅ ରେ କୁଆଡ଼େ ଉଭାନ୍ ହୋଇ ଗଲା।

##
ଆଉ ମୋଇଦୁତ୍ତି ଦୌଡ଼ି ଯାଇ ଗଛ ରୁ ଖସି ପଡ଼ୁ ଥିବା ଆମ୍ବ ଗୁଡ଼ିକୁ ଧରି ଆଣିଲା।

##
* License: [CC-BY]
* Text: Sreedevi Gopakumar
* Illustration: Greystroke
* Translation: Kumarika Mohanty
* Language: or
