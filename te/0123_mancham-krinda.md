# మంచం క్రింద

##
నాకు దాహం వేసి రాత్రి నిద్ర లేచాను. నాకు కొంచెం మంచి నీళ్ళు కావాలి.
నేను నా చెప్పులకోసం మంచం క్రింద చూడసాగాను.

##
ఓరి దేవుడా! నా మంచం క్రింద ఒక పులి ఉంది.

##
ఇప్పుడు నేను ఏం చెయ్యాలి?

##
నేను అమ్మను పిలవనా? అప్పుడు పులి అరిస్తే ఎలాగ?

##
పోనీ ఇప్పుడు మళ్ళీ నిద్రపోనా? కాని నాకు ఇప్పుడు నిద్ర రావటంలేదే.

##
అప్పుడే ఎవరో లైటు వేసారు. అమ్మ తలుపు దగ్గర నిల్చుని ఉంది.

##
"ఏమయింది రా కన్నా?"
"నన్ను కాని పిలిచావా" అని అమ్మ అడిగింది.

##
నేను పులి వైపు వేలు చూపించాను.
అమ్మ వంగి మంచం క్రింద నించి పులిని లాగింది!

##
ఏయ్, ఇది పులి కాదు.
ఇది దళసరిగా ఉన్న
నా పసుపు, నలుపు
రంగుల స్వెట్టర్.
దీని బొత్తాలు పులి కళ్ళ లా మెరుస్తూ ఉంటాయి.

##
నేను అనవసరంగా భయపడ్డాను!
అమ్మ నాకు కొంచెం మంచి నీళ్ళు తెచ్చింది.

##
ఇప్పుడు నేను హాయిగా నిద్రపోయి అడివిలో ఉండే నిజమైన పులుల గురించి కలగంటాను.

##
* License: [CC-BY]
* Text: Anupa Lal
* Illustration: Suvidha Mistry
* Translation: Sugunasri
* Language: te
