# అక్కా, అక్కా, వస్తువులు పైకి ఎందుకు పడవు?

##
అక్కా, అక్కా, నాకొక అనుమానం 

ఏమని నీ అనుమానం చిన్న తమ్ముడూ

ఏమని నీ అనుమానం? 

నా అనుమానం వస్తువులు పైకి ఎందుకు పోవు, 

క్రిందకే ఎందుకు పడతాయి? 

ఏమనుకుంటున్నావు తమ్ముడూ , నువ్వేమనుకుంటావు? 

నేననుకుంటాను... 

చెప్పు తమ్ముడూ ఏమనుకుంటావు? 

##
చాలా కాలం క్రితం వస్తువులు పైకే పోయి,

ఆకాశం అంతా చాక్లెట్లు కాగితాలతో నిండి వుండేది. ఇస్ ఫ్రూట్ పుల్లలతో కూడా...!

నక్షత్రాలేమో అరటిపండు తొక్కల మీద అడుగేసి జారిపడేవి. 

ఒకొక్కసారి, జాబిలి తన సున్నితమైన పాదాల్ని గాజు ముక్కల వల్ల గాయపరచుకునేది, 

లేకపోతే, తన వెండి లంగాల్ని తుప్పు మేకుల్లో ఇరికించుకునేది. 

##
నేననుకుంటాను ఆకాశంలో నివసించే ముసలవ్వ చెత్త శుభ్రం చేయటానికి విసుగొచ్చి 

భూమికి ఒక శాపం ఇచ్చింది.

అప్పట్నుండి వస్తువులు క్రీందపడటం మొదలెట్టాయని నేననుకుంటాను. 

ఇదంతా ఆ ముసలవ్వ శాపం వల్లనే అక్కా 

ఆ అవ్వకేమో చందమామ అంటే ఇష్టం, 

ఈ చెత్తాచెదారం శుభ్రం చేయలేకపోతుంది మరి.

ఏమంటావు అక్కా? ఎలా ఉంది నా జవాబు?

నేను సరిగ్గానే చెప్పాను కదా? 

##
నీకు గుర్తుందా అక్కా, చాలా కాలం క్రితం,వస్తువులు పోయి అమ్మకు పిచ్చి ఎక్కేది, నాన్న తాళం చెవులు, అమ్మ ముక్కుపుడక సీల, నువ్వు ఆ చేతి నుండి ఈ చేతికి మార్చుకుంటూ మార్కెట్ నుండి వస్తూ ఆడుకునే నాణాలు (అమ్మకి తెలిస్తే కోపగించుకుంటుందని తెలిసి ఆడేదాని) ఈ వస్తువులన్నీ బహుశః పైకే ఎగిరిపోయి ఉంటాయి. ఎందుకంటే అవి ఎప్పుడూ అమ్మకి దొరికేవి కావు. 

##
అప్పుడు అమ్మకి విసుగొచ్చి అందరు దేవుళ్ళనీ ప్రార్ధించి ఉంటుంది. వారిలో ఒకరికి జాలి కలిగి ఉంటుంది.  అప్పట్నుండి ఏమీమాయమవ్వటం లేదు. అప్పుడు కొన్నాళ్ళు అమ్మ ఆనందించింది.

కానీ ఇప్పుడు నేల మీద చెత్తను చూసి బాధపడుతుంది. 

నేననుకుంటున్నాను, బహుశః అమ్మ ప్రార్థనల వల్లనే ఇప్పుడు వస్తువులు పైకి వెళ్ళి మాయమవ్వటం లేదు. నేను సరిగ్గానే చెప్పానా అక్కా? 

##
బహుశః నీ మాట నిజమేనేమో తమ్ముడు,

కాని నేను చదివిన పుస్తకాలల్లో అలా లేదు.

మరి ఏమనుంది ఆ పుస్తకాల్లో అక్కా! ఏమనుంది? నువ్వు చదివే ఆ రంగు రంగుల పుస్తకాల్లో 

ఏం చదివావు? నువ్వేమనుకుంటున్నావు?

కానీ ముందు నువ్వు చెప్పు తమ్ముడూ, ఇంకేమైనా కారణాలున్నాయా వస్తువులు క్రింద పడటానికి? 

నేననుకుంటున్నానూ... 

చెప్పు తమ్ముడూ ఏమనుకుంటున్నావో చెప్పు? 

నేననుకుంటున్నానూ... 

##
బహుశః నువ్వు చెప్పింది సబబు కావచ్చు,

కానీ నేను చదివిన పుస్తకాల్లో అలా లేదు.

మరి నువ్వు పుస్తకాల్లో ఏం చదివావు చెప్పక్కా.

నీ రంగు రంగుల పుస్తకాల్లో ఏమనుంది?

ముందు నువ్వు చెప్పు తమ్ముడూ వస్తువులు

క్రింద పడటానికి ఇంకేమైనా కారణముందా? 

నేననుకుంటున్నానూ... 

చెప్పు తమ్ముడూ, 

నువేమనుకుటున్నావు? 

##
భూమిలోపల ఒక ఆకలిగొన్న రాక్షసుడు తన పెద్దనోరు తెరుచుకుని ఉన్నాడని,తన రంధ్రంలాంటి నోటితో రోజంతా ఊపిరితిత్తుల నిండా గాలిని పీలుస్తూ ఉంటాడనీ, అప్పుడు సామానులన్నీ వాడి నోట్లో పడిపోతున్నాయనీ, నాకనిపిస్తుంది. 

ఎన్నో వస్తువులు నేరుగా ఈ రాక్షసుడి నోటిలోకి పోతున్నాయి.  

##
గొలీలు, నీ జడ పిన్నులు, అమ్మ చేసే రుచికరమైన లడ్డూలు, మనిద్దరం తినకపోయినా, ఆశ్చర్యంగా మాయమయ్యే లడ్డూలు. 

ఈ ఆకలిగొన్న రాక్షసుడు అన్ని వస్తువులు తినేయడం వల్లనే వస్తువులు పైకి పోవడంలేదు. ఏమంటావక్కా, నేను తెలివైన వాడినని ఒప్పుకుంటావా? 

నిజంగానే తమ్ముడూ, నువ్వు తెలివైన వాడివే, నువ్వు చెప్పింది నిజమేనేమో కూడా...

##
కాని నేను చదివిన పుస్తకాల్లో అలా లేదు. 

మరి ఏమనుంది అక్కా , ఏమనుంది?

ఇటు రా తమ్ముడు, నేను చెప్తాను ఏమనుందో! పుస్తకాలు చెప్పాయి.. 

చెప్పు అక్కా , నాకు చెప్పు అవి ఏం చెప్పాయో   

అవి చెప్పాయి... ఈ భూమ్మీద ఉన్న ప్రతి వస్తువు, ఇంకొక వస్తువును తనవైపు ఆకర్షిస్తుంది.

అంటే అన్ని వస్తువులు ఒకదాన్నోక్కటి తనవైపు లాగుకుంటాయి. 

##
అవి చెప్పాయి... ఈ భూమ్మీద ఉన్న ప్రతి వస్తువు, ఇంకొక వస్తువును తనవైపు ఆకర్షిస్తుంది.

అంటే అన్ని వస్తువులు ఒకదాన్నోక్కటి తనవైపు లాగుకుంటాయి. అయితే ఈ ఆకర్షణశక్తి చిన్న వస్తువులలో కంటే పెద్ద వస్తువులలో ఎక్కువగా

ఉంటుంది.  కానీ అక్కా, వస్తువులు ఎందుకు పైకిపోవని, నేనడిగితే, నువ్వు ఇంకేదో చెప్తున్నావు!   

ఆగు తమ్ముడూ! కొంచెం ఓపిక పట్టు. 

##
పుస్తకాలు చెప్పాయి, భూమి చాలా పెద్దది. మనం అంతా, అంటే ఈ భూమి మీద ఉన్న అన్ని వస్తువులు, ఓడలు, సముద్రంలో ఉండే పెద్దపెద్ద తిమింగలాలూ, చివరకు సముద్రాలు, అన్నీ భూమితో పోలిస్తే చాలా చిన్న. 

##
అందుకే అన్నింటినీ భూమి తన వైపుకు ఎంత బలంగా లాగుతుందంటే మనం, మన తాళం చెవులు, మన మేకులు, మన నాణాలు ఏవి తప్పించుకోలేవు. నేలమీదే ఉంటాము. పైకి పోవటమో, తేలిపోవటమో, మాయమవటమో జరగదు. 

ఈ గొప్ప శక్తి, మహాశక్తి, భూభాగంలో అట్టడుగున ఉన్న పెంగ్విన్ పక్షులను సైతం లాగేసే శక్తిని “భూమ్యాకర్షణశక్తి” అంటారు. 

##
ఇది నిజమేనా అక్కా, ఇదే నిజమా? 

ఇది నిజమో, కాదో నేను చెప్పలేను తమ్ముడూ,

కానీ నేను చదివిన పాఠ్యపుస్తకాలన్నింట్లోను 

అలాగే వ్రాసివుంది. 

ఇంకా తెలుసుకోండి వస్తువులు పైకి ఎందుకు పడవు. 

ఒక ప్రసిద్ద ఆంగ్ల శాస్త్రవేత్త ఒక యాపిల్ చెట్టు క్రింద విశ్రాంతి తీసుకుంటున్నాడు. అప్పుడు దబ్బుమని ఒక యాపిల్ అతని మీదపడటంతో అతని తలకి దెబ్బ తగిలింది. దెబ్బ తగిలిన తన తలని రాసుకుంటూ, వస్తువులు పైకి ఎందుకు పోవబ్బా! అని న్యూటన్ ఆలోచించాడు.

అతను ఆలోచించి, భూమి ఓ పెద్ద ఆయస్కాంతమనీ, అది తన చుట్టూ వున్న ప్రతీదాన్ని బలంగా ఆకర్షిస్తుందనీ నిర్ణయించాడు. అతను ఈ అదృశ్యశక్తిని భూమ్యాకర్షణ లేక గురుత్వాకర్షణశక్తి అన్నాడు. 

న్యూటన్ అంతటితో ఆగిపోలేదు. ఈ విశాల విశ్వంలోని ప్రతి వస్తువు ప్రతి ఇతర వస్తువునీ ఆకర్షిస్తుందనీ కూడా చెప్పాడు. పెద్దవస్తువులు ఒకదాన్నొకటి బలంగా ఆకర్షించుకుంటాయన్నాడు. అంతే కాకుండా, రెండు వస్తువుల మధ్యదూరం పెరిగిన కొద్దీ, వాటి మధ్య ఆకర్షణబలం తగ్గుతుందని కూడా ఆయన చెప్పాడు. 

గురుత్వాకర్షణశక్తి, యాపిల్సు కింద పడేందుకు మాత్రమే తోడ్పడదు. గురుత్వాకర్షణశక్తి చంద్రుడిని భూమి చుట్టూ కక్ష్యలో ఉండేలా చేస్తుంది. అలాగే భూమి సూర్యుడి చుట్టూ కక్ష్యలో ఉండేలా కూడా చేస్తుంది. భూమ్యాకర్షణశక్తి బలం చంద్రుడు సౌరమండలంలో నుండి బయటకు పోకుండా నిలుపుతుంది. ఇదే నిజమయితే చంద్రుడు భూమి మీద ఎందుకు పడడు? ఎందుకంటే చంద్రుడికి తన సొంత గురుత్వాకర్షణశక్తి వుంది. దానితో అది భూమిని ఆకర్షిస్తుంది. భూమి ఆకర్షణశక్తి మరింత ఎక్కువ కనుక చంద్రుడు భూమి చుట్టూ తిరుగుతాడు. చంద్రుడు ఆకర్షణశక్తి అధికతరమై వుంటే భూమి చంద్రుడి చుట్టూ తిరిగి ఉండేది! 

దీన్నీ గురించి ఆలోచించండి. 

విశ్వంలోని ప్రతి ఒక్కటి ప్రతి ఇతర వస్తువును ఆకర్షిస్తే మీరు టి. . లో మీకు ఇష్టమైన ప్రోగ్రాము చూసేటప్పుడు, మీ తల వెళ్ళి టి.. ని ఎందుకు ఢీకోదు? 

(మరో చోట జవాబివ్వండి) ఎందుకంటే,ఆ రెండిటి మధ్యా ఆకర్షణశక్తి చాలా తక్కువ గనుక. ఈ ప్రయోగం చేసి చూడండి. 

ఈ ప్రయోగాన్ని చేయడానికి ప్రయత్నించండి. 

మీకు కావలసినవి: 

కొద్ది రబ్బరు బ్యాండ్లు 

ఓ చిన్న రబ్బరు బంతి 

కొంచెం పొడుగైన దారం

ఏం చెయ్యాలి: 

టెన్నిస్ బంతి చుట్టూ రబ్బరు బ్యాండును చుట్టండి. 

మీ చేతి పొడుగు దారాన్ని బంతి చుట్టూ వున్న ఒక రబ్బరు బ్యాండుకు ముడేయ్యండి. 

బాగా విశాలంగా ఉన్నచోట నిలబడి, బంతిని మీ తల చుట్టూ తిప్పండి. 

మీకేం కనిపిస్తుంది? మీరు బంతిని వేగంగా తిప్పితే అది మీ తల చుట్టూ వలయాకారంగా తిరుగుతూ ఉంటుంది. 

మధ్యలో తాడుని వదిలేయండి. అప్పుడేం జరుగుతుంది? బంతి సూటిగా సరళ రేఖలో ఎగిరిపోతుంది. ఔనా? 

అలా ఎందుకు జరుగుతుంది?  

ఎందుకు అంటే ఆ దారం బిగువుగా ఉండటం వలన బంతి మీ తల చుట్టూ తిరుగుతుంది. వదిలెయ్యండి ఆ బిగువు పోతుంది. దానితో ఆ బంతి ఎగిరిపోతుంది. 

ఇప్పుడు మిమ్మల్ని మీరు భూమిగా, ఆ బంతిని చంద్రుడుగా ఊహించుకొండి. భూమ్యాకర్షణశక్తి దారంలోని బిగువు వంటిదన్నమాట. 

##
* License: [CC-BY]
* Text: Roopa Pai
* Illustration: Greystroke
* Translation: Ambika Ananth
* Language: te
