# मेहनत का मंत्र

##
यह बात बरसों पुरानी है। इरावदी के तट पर एक छोटा-सा गाँव था। उस गाँव में थूज़ा और थेंगी, रहते थे। उनकी नई-नई शादी हुई थी। थेंगी अपना सारा समय मिट्टी से सोना बनाने की विधि ढूँढने में निकाल देता था।

दिन भर वह तरह-तरह के प्रयोग करता और सपनों में अपना समय गँवाता। पर जादू टोना सफल होता नज़र नहीं आ रहा था। कोई मंत्र, कोई तरकीब कामयाब नहीं हो रही थी। मिट्टी, मिट्टी ही रहती। सोना बनने का दूर तक नामोनिशान न था।

इधर, खुश रहने वाली थूज़ा अब चिन्तित दिखाई देने लगी थी। घर का सारा पैसा ख़त्म हो चला था। दो जून खाना जुटाना भी मुश्किल होने लगा। एक दिन थूज़ा से न रहा गया और उसने बड़े प्यार से अपने पति को समझाने की कोशिश की,   "तुम्हें जल्दी ही नौकरी तलाश करनी चाहिये। कब तक हम लोग इस तरह दो रोटी के लिये तरसेंगे?  "

उसने कहा। "  बस, थोड़ा इन्तज़ार और करो। मिट्टी को सोना बनाने का उपाय जल्द ही मेरे हाथ आने वाला है। फिर हम लोग बहुत अमीर हो जाएँगे। इसके बाद फिर हमें कभी काम करने की ज़रूरत नहीं होगी।  " थेंगी ने जवाब दिया।

निराश होकर थूज़ा अपने पिता से सलाह लेने पहुँची। थूज़ा के विद्वान पिता, थेट, को जब पता चला कि थेंगी जादू टोने के भरोसे बैठा है तो वह काफ़ी हैरान हुए।  उन्होंने अपनी बेटी की समस्या हल करने की ठानी और थेंगी को बुला भेजा।

अगले दिन डरता-डरता थेंगी अपने ससुर के पास पहुँचा। थेट ने उसे अलग ले जाकर बताया कि कुछ साल पहले वह भी जादू-टोना करते थे और मिट्टी से सोना बनाने में ख़ास रूचि रखते थे। पूरी दोपहर वह बड़े ध्यान से थेंगी के विचारों और विधियों के बारे में जानकारी लेते रहे।

##
सुनते-सुनते उनके चेहरे पर अचानक एक चमक सी आई और उन्होंने थेंगी से कहा, "  तुम बिल्कुल सही रास्ते पर हो। सफलता के बहुत करीब हो। बस, तुम्हें एक किलो स़फ़ेद चूर्ण की ज़रूरत है। यह चूर्ण केले के पत्तों पर मिलता है। इस चूर्ण में ऐसी जादुई शक्ति है जो मिट्टी को सोना बना देती है। बूढ़ा होने के कारण मैं तो यह काम कर नहीं सकता पर तुम ज़रूर कर सकते हो। क्या तुममें एक किलो जादुई चूर्ण इकट्ठा करने की क्षमता है?  "

एक बार तो थेंगी उलझन में पड़ गया। एक किलो चूर्ण इकट्ठा करने का मतलब था उसे हज़ारों केले के पेड़ बोने पड़ेंगे। जब पेड़ बड़े हो जाएँगे तब उनके पत्तों से चूर्ण इकट्ठा करना पड़ेगा। कड़ी मेहनत और कई साल के परिश्रम के बाद ही कुछ हाथ लगेगा। पर, यह सोचकर कि उसके बाद वह बहुत मालामाल हो जाएगा, उसमें जोश आ गया। थेट के सामने उसने हामी भर दी।

##
थेट ने थेंगी को काम शुरू करने के लिये पैसे दिये और केले के पेड़ बोने के समय पढ़ने वाला मंत्र भी बताया।अगले ही दिन से थेंगी जी जान से काम में जुट गया।

उसने खेत खरीदा। केले के पौधे लगाए और उनकी खूब अच्छी तरह से देख-रेख करी। जब पौधे बड़े हुए, उनमें केलों के गुच्छे लगे। तब उसे पत्तों पर स़फेद, चाँदी सा चमकता हुआ चूर्ण दिखाई दिया।

वह बहुत मेहनत से चूर्ण इकट्ठा करके एक पेटी में भरता चला गया। कुछ ही महीनों बाद थोड़ी और ज़मीन खरीदी और उसमें और केले लगाए। देखते ही देखते एक किलो चूर्ण भी इकट्ठा हो गया। भागते-भागते वह अपने ससुर, थेट, के पास यह खुशखबरी लेकर पहुँचा। थेट ने उसे बहुत शाबाशी दी।

##
"मिट्टी से सोना बनाने की विधि अब मैं तुम्हें बताने के लिए तैयार हूँ। थूज़ा को ले आओ। हमें उसकी मदद भी चाहिये,  " थेट ने थेंगी से कहा। सन्देशा मिलते ही थूज़ा फ़ौरन चली आई।

थेट ने थूज़ा से पूछा, "  बेटी, जब थेंगी ने चाँदी सा चूर्ण पेड़ों से इकट्ठा किया तो तुमने केलों का क्या किया?"  

"पिताजी, मैंने उन्हें बेच दिया। जो पैसे मिलते थे उससे हम अपना गुज़ारा करते थे,  " थूज़ा ने जवाब दिया।
"पर बेटी, थेंगी ने तो बहुत पेड़ बोए थे। इतने सारे केले बेचकर तुमने कुछ तो बचत की होगी?
उसे हमें दिखाओगी?  " थेट ने उससे पूछा।

"जी पिताजी। बहुत बचत हुई। मैंने उसे सँभालकर रखा है। आइये, देखिये।  " यह कहते हुए थूज़ा दोनों को घर ले गई और कई सारी थैलियाँ निकालीं।

"मिट्टी से सोना बनाने की विधि अब मैं तुम्हें बताने के लिए तैयार हूँ। थूज़ा को ले आओ। हमें उसकी मदद भी चाहिये,  " थेट ने थेंगी से कहा। सन्देशा मिलते ही थूज़ा फ़ौरन चली आई।

थेट ने थूज़ा से पूछा, "  बेटी, जब थेंगी ने चाँदी सा चूर्ण पेड़ों से इकट्ठा किया तो तुमने केलों का क्या किया?"  

"पिताजी, मैंने उन्हें बेच दिया। जो पैसे मिलते थे उससे हम अपना गुज़ारा करते थे,  " थूज़ा ने जवाब दिया।
"पर बेटी, थेंगी ने तो बहुत पेड़ बोए थे। इतने सारे केले बेचकर तुमने कुछ तो बचत की होगी?
उसे हमें दिखाओगी?  " थेट ने उससे पूछा।

"जी पिताजी। बहुत बचत हुई। मैंने उसे सँभालकर रखा है। आइये, देखिये।  " यह कहते हुए थूज़ा दोनों को घर ले गई और कई सारी थैलियाँ निकालीं।

थेट ने एक थैली खोली, झाँककर देखा और मुस्कराते हुए उसे मेज़ पर उँडेल दिया। सोने की मोहरें मेज़ पर बिखर गईं। सारी थैलियाँ उलटने पर सोने का एक बड़ा सा ढेर बन गया। फिर थेट बाहर गया और उसने खेत से एक मुट्ठी भर मिट्टी लाकर सोने के ढेर के पास डाल दी।

"थेंगी, देखो बेटा। तुमने मिट्टी से सोना बना दिया।"   थेट के यह कहते ही थेंगी की आँखें खुल गईं। उसे समझ में आ गया कि मेहनत ही इंसान को सब कुछ दे सकती है। कोई मंत्र और जादू टोने की आवश्यकता नहीं है।

उसके बाद थेंगी ने केलों के पत्तों पर पड़े हुए चूर्ण को तो इकट्ठा करना बन्द कर दिया पर अपने खेतों की देख-रेख में कोई कमी नहीं की। पति-पत्नी मेहनत करके खुशी-खुशी अपनी गुज़र बसर करते रहे। थेट की सीख और आशीर्वाद के सहारे उनकी बाकी ज़िन्दगी हँसते-खेलते बीती।

##
थेंगी के जादुई चूर्ण के बाद, अब बारी है जादुई केले की। चौंक गए न! अपने दोस्तों को घर बुलाओ और उन्हें एक जादुई केला दिखाओ जिसका आविष्कार तुमने किया है। एक ऐसा केला जिसे काटने की ज़रूरत नहीं क्योंकि वह फाँकों में ही उगता है!

इसके लिए तुमको चाहिये:
कुछ पके हुए केले
एक सुईं या  टूथपिक 

##
बनाने की विधि:

1. सुईं को केले में नीचे से एक इंच की दूरी पर घुसाओ और फिर दाएँ-बाएँ हिलाओ। ध्यान रहे कि सुईं केले के दूसरी तरफ़ बाहर न निकले।
2. सुईं निकालो और एक-एक इंच की दूरी पर यह क्रिया दोहराओ। अब तुम्हारे केले में करीब पाँच-छह छेद हो जाने चाहियें।
3. सब केलों के साथ ऐसा ही करो।
4. अब अपने दोस्तों को यह मज़ेदार, जादुई केले खिलाओ। जैसे ही वह केले का छिलका छीलेंगे, उनके चेहरे देखने लायक होंगे! छिलकों के अंदर कटे हुए टुकड़े!

##
* License: [CC-BY]
* Text: Greystroke
* Illustration: P.G. Dinesh
* Translation: Shobhit Mahajan
* Language: hi
