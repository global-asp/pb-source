# ରାଜାଂକ ଦାନ୍ତବିନ୍ଧା

##
ସିଂହ ଜଂଗଲର ରାଜା। 

ସିଏ ଗର୍ଜନ କଲେ ସମସ୍ତେ ଥରହର ହୁଅନ୍ତି।

##
ଦୁଇଦିନ ହେଲା ତାଙ୍କର ଭୀଷଣ ଦାନ୍ତ ବିଂଧୁଛି। 

“ମହାରାଜ, ଏଇ ଦାନ୍ତକୁ ଉପାଡ଼ି ଦିଅନ୍ତୁ।” 

ଜଂଗଲର ଡାକ୍ତର ମାଙ୍କଡ଼ ପରାମର୍ଶ ଦେଲା, “ଠିକ୍‌ ଅଛି,” ସିଂହ ରାଜି ହୋଇଗଲା। 

##
କିଏ ଭଲା ସିଂହର ଦାନ୍ତ ଉପାଡ଼ିବ? ତାକୁତ ସମସ୍ତଙ୍କର ପ୍ରାଣେ ଭୟ। 

"ମହାରାଜ! ମୁଁ ମୋ ପଛଗୋଡ଼ରେ ଗୋଇଠା ମାରିବି, ଦାନ୍ତଟା ବାହାରିଆସିବ," ବୋକା ଗଧ କହିଲା। 

##
“ତୁ ରାଜାଙ୍କୁ ଗୋଇଠା ମାରିବାକୁ ସାହସ କରୁଛୁ?” 

ସିଂହ ଗର୍ଜନ କଲା । ଗଧ ଲାଂଜକୁ ଜାକି ଦଉଡ଼ି ପଳେଇଗଲା। 

##
ହାତୀ, ଚିତାବାଘ, ଭାଲୁ ଏବଂ ହରିଣ ସମସ୍ତେ ଚିନ୍ତିତ ହୋଇପଡ଼ିଲେ। 

ସିଂହ ପାଟିରେ କିଏ ହାତ ପୂରେଇବ? 

##
ଦୁଇଦିନ ବିତିଗଲା। ଦାନ୍ତବିଂଧା ଅସହ୍ୟ ହୋଇଗଲା। 

“ମୁଁ ଥରେ ଦେଖି ପାରେକି?” ମୂଷା କହିଲା। 

ଦିନେ ରାତିରେ ସିଂହ ଓ ସିଏ ଏକାଠି ଥିଲେ। 

“ଠିକ୍‌ ଅଛି” ସିଂହ କହିଲା ଓ ନିଜର ପାଟି ଖୋଲି ଦେଲା। 

##
“ଓଃ! ଦାନ୍ତ ସନ୍ଧିରେ ବହୁତ ମଇଳ ଜମିଯାଇଛି।” 

ମୂଷା ନିଜର ମୁନିଆଁ ଦାନ୍ତରେ ସିଂହର ଦାନ୍ତକୁ ସଫାକଲା। 

ସିଂହକୁ କିଛିଟା ଭଲ ଲାଗିଲା। 

##
“ମହାରାଜା! ଦୟାକରି ଆପଣ ଦାନ୍ତକୁ ସବୁଦିନ ସଫା କରନ୍ତୁ ନହେଲେ ଦାନ୍ତ ଖରାପ ହୋଇଯିବ।” ଚାଲାକ୍‌ କୁନି ମୂଷା କହିଲା। 

##
“ହଁ, ତୁ ଠିକ୍‌ କହିଲୁ। କିନ୍ତୁ ଦୟାକରି ଏ କଥା କାହାକୁ କହିବୁନି ନହେଲେ ସେମାନେ କହିବେ ଯେ ରାଜା ଦାନ୍ତ ସଫା ରଖୁ ନାହାଁନ୍ତି...” ସିଂହ ବିନତି କଲା। 

##
“ନିଶ୍ଚୟ!” ମୂଷା ହସି ପକେଇଲା। 

##
ସିଂହ ବି ହସି ପକେଇଲା। 

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Translation: Prabasini Mahakud Tiwari
* Language: or
