# सगळी चूक त्या मांजराचीच!

##
काय रे, गृहपाठ का नाही केलास तू?

सगळी चूक त्या मांजराची आहे, मॅडम.

##
जर मांजर झाडावर अडकली नसती,

तर मग मी कशाला तिथे शिडी आणली असती?

##
शिडी आणली नसती,

तर ती दुरुस्त करावी लागली नसती.

आणि मग दुरुस्त नसती केली तर, त्या 'ठक ठक' आवाजानं बाळ उठलं नसतं.

##
मी जर असं बाळाला उठवलं नसतं,

तर आई बाळाकडे पळत गेली नसती.

जर आई अशी स्वयपाकघरातून पळत गेली नसती,

तर खिडकीतून तिथे माकड आलं नसतं.

##
माकड आत आलं नसतं, तर त्यानं सगळं चट्टामट्टा केलं नसतं.

जर माकडानं सगळं खाल्लं नसतं,

तर बाबांना टपरीवर जाऊन चपात्या आणि चिकन करी आणावी लागली नसती.

##
जर बाबांनी चपात्या आणि चिकन करी आणली नसती, 

तर तो कुत्रा कशाला त्यांच्या मागे-मागे घरापर्यंत आला असता?

##
जर तो कुत्रा घरापर्यंत त्यांच्या मागे-मागे आला नसता,

तर त्यानं माझा गृहपाठ खाल्ला नसता.

##
म्हणजे तुझं असं म्हणणं आहे की, कुत्र्यानं तुझा गृहपाठ खाल्ला?

##
होय मॅडम, सगळी चूक त्या मांजराचीच आहे!

##
* License: [CC-BY]
* Text: Anushka Ravishankar
* Illustration: Priya Kuriyan
* Translation: Sandhya Taksale
* Language: mr
