# पहिलवानाचा खेळ!

##
पहिलवान दररोज व्यायाम करीत असे.

##
एकदा त्याला खेळात भाग घ्यायची इच्छा झाली. तो मैदानावर पोहचला.
म्हणाला, "मी देखील खेळणार" मुलांनी घाबरून ‘हो’ म्हटलं.

##
पण पहिलवानाने बॉलला फटका मारल्यावर कधी तो बॉलच फुटून जाई...
तर कधी गोलरक्षक हवेत उडून जाई.

##
मुले वैतागली.

##
एके दिवशी गप्पू म्हणाला,"पहिलवान दादा, चला क्रिकेट खेळूया."
पहिलवान तयार झाला. म्हणाला,"पहिल्यांदा मी बॅटिंग करणार."

##
गप्पूने उडी मारून वेगाने बॉल टाकला.

##
पहिलवान गडबडला, त्याचा तोल गेला आणि तो बॉल त्याच्या डोक्याला लागला. ठण!

##
पहिलवान म्हणाला,"मी बॉल टाकणार."
गप्पू तयार झाला. मग म्हणाला, "पहिलवान दादा, उंच उडणारा बॉल टाकू नका. मला खूप भीती वाटते."

##
पहिलवानाने त्याचे ऐकले नाही. त्याने जोरात उडी मारून बॉल टाकला.

##
पण तोलच गेला. तो जमिनीवर पडला. धडाम!

##
पहिलवान उठला आणि म्हणाला,"मी फिल्डिंग करणार."
गप्पू त्यालाही तयार झाला.

##
गप्पूने बॅट फिरवायला सुरुवात केली. बॉल इकडे तिकडे धावू लागला.
सर्र... सर्र... सर्र...
बॉल पकडण्यासाठी पहिलवान धापा टाकत पळू लागला.
हा... हुश... फूफू...

##
पहिलवानाला दम लागला. तो म्हणाला,"मी विकेट किपिंग करतो."
गप्पू तयार झाला.

##
गप्पूने बॉल उंच उडवला. बॅटस्मन खाली वाकला.
पहिलवानाला काहीच करता आले नाही. बॉल जाऊन थेट त्याच्या तोंडात घुसला. गप!

##
"नाही बाबा, मला नाही खेळायचं."
पहिलवानाची हालत खराब झाली. तो तिथून पळूनच गेला.
गप्पूने नवा बॉल काढला. आणि सगळे आरामात खेळू लागले.

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Translation: Chandrakant Bhonjal
* Language: mr
