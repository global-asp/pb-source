# ಅನಯಳ ಹೆಬ್ಬೆರಳು

##
ಅನಯಳಿಗೆ ಈ ಜಗತ್ತಿನಲ್ಲೇ ಅತ್ಯಂತ ಮೆಚ್ಚಿನ ವಸ್ತುವೆಂದರೆ ಅವಳ ಹೆಬ್ಬೆರಳು. ಅವಳು ತನ್ನ ದುಂಡಾದ, ದಪ್ಪನೆಯ ಹಾಗೂ ಮೃದುವಾದ ಹೆಬ್ಬೆರಳು ಬಾಯಿಯಲ್ಲಿ ಇರುವುದನ್ನು ತುಂಬಾ ಇಷ್ಟಪಡುತ್ತಾಳೆ. ಅದನ್ನು ಹಾಸಿಗೆಯ ಮೇಲೆ ಮಲಗಿರುವಾಗ, ತರಗತಿಯಲ್ಲಿ ಇರುವಾಗ, ಜೋಕಾಲಿಯಾಡುವಾಗ ಚೀಪುತ್ತಾಳೆ. ಅವಳು ಹೆಬ್ಬೆರಳನ್ನು ಯಾವಾಗಲೂ ಚೀಪುತ್ತಲೇ ಇರುತ್ತಾಳೆ.

ಅನಯಳ ತಂದೆ ತಾಯಿಯರಿಗೆ ಇದು ಸ್ವಲ್ಪವೂ ಇಷ್ಟವಿಲ್ಲ. ‘ನಿನ್ನ ಹೆಬ್ಬರಳು ವಾಸನೆ ಬೀರುತ್ತದೆ’, “ಅನಯ ನಿಲ್ಲಿಸು!”,

“ಅನಯ, ಬೇಡ!” ಎಂದು ಯಾವಾಗಲೂ ಹೇಳುತ್ತಿರುತ್ತಾರೆ.

##
ಇಂದು ಅನಯ ಮೃಗಾಲಯಕ್ಕೆ ಹೋಗಿದ್ದಾಳೆ. ಅವಳ ತಂದೆತಾಯಿಯರು ಪ್ರಾಣಿಗಳನ್ನು ನೋಡುವುದರಲ್ಲಿ ನಿರತರಾಗಿ, ಅವಳ ಹೆಬ್ಬೆರಳನ್ನು ಗಮನಿಸುವುದಿಲ್ಲ. ಅನಯ ಒಂದು ಆನೆಯನ್ನು ನೋಡುತ್ತಾಳೆ. ಹಾಗೆಯೇ ಒಂದು ಆನೆಮರಿಯನ್ನು ಗಮನಿಸುತ್ತಾಳೆ. ಅದು ತನ್ನ ತಾಯಿಯ ಜೊತೆ ನೀರನ್ನು ಮೈಮೇಲೆ ಎರಚಿಕೊಳ್ಳುತ್ತಿಲ್ಲ. ಅದು ತನ್ನ ತಂದೆಯ ಜೊತೆ ಘೀಳಿಡುತ್ತಿಲ್ಲ. ಅದು ತನ್ನ ಗೆಳೆಯರೊಂದಿಗೆ ಬಾಳೆಹಣ್ಣುಗಳನ್ನು ತಿನ್ನುತ್ತಿಲ್ಲ. ಹಾಗಾದರೆ ಆನೆಮರಿ ಮತ್ತೇನು ಮಾಡುತ್ತಿದೆ? ಅದು ತನ್ನ ಸೊಂಡಿಲನ್ನು ಚೀಪುತ್ತಿದೆ! ಚಸ್ಕ್!ಚಸ್ಕ್!

##
ಇನ್ನೂ ಸ್ವಲ್ಪ ಮುಂದೆ ಕೆಲವು ಜಿಂಕೆಗಳಿವೆ. ಅನಯ ಒಂದು ಜಿಂಕೆಮರಿಯನ್ನು

ನೋಡುತ್ತಾಳೆ. ಅದು ತನ್ನ ತಾಯಿಯೊಂದಿಗೆ ಹುಲ್ಲು ತಿನ್ನುತ್ತಿಲ್ಲ. ಅದು ತನ್ನ

ತಂದೆಯಂತೆ ಇತರ ಪ್ರಾಣಿಗಳನ್ನು ನೋಡುತ್ತಿಲ್ಲ. ಅದು ತನ್ನ ಗೆಳೆಯರೊಂದಿಗೆ

ಕುಣಿದು ಕುಪ್ಪಳಿಸುತ್ತಿಲ್ಲ. ಹಾಗಾದರೆ, ಜಿಂಕೆಮರಿ ಮತ್ತೇನು ಮಾಡುತ್ತಿದೆ? ಅದು ತನ್ನ

ಗೊರಸನ್ನು ಚೀಪುತ್ತಿದೆ! ಚಸ್ಕ್! ಚಸ್ಕ್!

##
ನಂತರ, ಕೋತಿಗಳು ಕೂಗುತ್ತವೆ. ಒಂದು ಮರಿಯು ತನ್ನ ತಾಯಿಗೆ ಜೋತು ಬೀಳದೆ

ಇರುವುದನ್ನು ಅನಯ ಗಮನಿಸುತ್ತಾಳೆ. ಅದು ತನ್ನ ತಂದೆಯೊಂದಿಗೆ ಚೇಷ್ಟೆ ಮಾಡುತ್ತಿಲ್ಲ.

ಅದು ತನ್ನ ಗೆಳೆಯರೊಂದಿಗೆ ಕಣ್ಣಾಮುಚ್ಚಾಲೆ ಆಡುತ್ತಿಲ್ಲ. ಹಾಗಾದರೆ, ಕೋತಿಮರಿ

ಮತ್ತೇನು ಮಾಡುತ್ತಿದೆ? ಅದು ತನ್ನ ಹೆಬ್ಬೆರಳನ್ನು ಚೀಪುತ್ತಿದೆ! ಚಸ್ಕ್! ಚಸ್ಕ್!

##
ಅನಯ ನೀರಿನಲ್ಲಿ ನೀರಾನೆಗಳನ್ನು ಗಮನಿಸುತ್ತಾಳೆ. ಒಂದು ನೀರಾನೆ ಮರಿಯನ್ನು

ನೋಡುತ್ತಾಳೆ. ಅದು ತನ್ನ ತಾಯಿಯೊಂದಿಗೆ ಅಗಲವಾಗಿ ಬಾಯಿ ತೆರೆದು

ಆಕಳಿಸುತ್ತಿಲ್ಲ. ತನ್ನ ತಂದೆಯೊಂದಿಗೆ ಗುರುಗುಟ್ಟುತ್ತಿಲ್ಲ. ತನ್ನ ಗೆಳೆಯರೊಂದಿಗೆ

ಈಜಾಡುತ್ತಿಲ್ಲ. ಹಾಗಾದರೆ, ನೀರಾನೆ ಮರಿ ಏಲು ಮಾಡುತ್ತಿದೆ? ತನ್ನ ತುಟಿಯನ್ನು

ಚೀಪುತ್ತಿದೆ! ಚಸ್ಕ್!ಚಸ್ಕ್!

##
ಹುಲಿಗಳು ಗುರ್ರೆನ್ನುತ್ತ ಅವಳನ್ನು ಸ್ವಾಗತಿಸುತ್ತವೆ! ಆ ಹುಲಿಮರಿಯನ್ನು ನೋಡು!

ಅದು ತನ್ನ ತಾಯಿಯೊಂದಿಗೆ ತೂಕಡಿಸುತ್ತಿಲ್ಲ. ತನ್ನ ತಂದೆಯೊಂದಿಗೆ ನೊಣಗಳನ್ನು

ಓಡಿಸುತ್ತಿಲ್ಲ. ತನ್ನ ಗೆಳೆಯರೊಂದಿಗೆ ಕಣ್ಣು ಮುಚ್ಚಾಲೆ ಆಟ ಆಡುತ್ತಿಲ್ಲ. ಹಾಗಾದರೆ,

ಹುಲಿಮರಿ ಮತ್ತೇನು ಮಾಡುತ್ತಿದೆ? ತನ್ನ ಬಾಲವನ್ನು ಚೀಪುತ್ತಿದೆ! ಚಸ್ಕ್! ಚಸ್ಕ್!

##
ಅನಯ ಕುಳಿತುಕೊಂಡು, ಪ್ರಾಣಿ ಮರಿಗಳು ಎಷ್ಟೊಂದು ಮೋಜನ್ನು ಕಳೆದುಕೊಳ್ಳುತ್ತಿವೆ

ಎಂದು ಯೋಚಿಸುತ್ತಾಳೆ. ಅವಳು ತನ್ನ ಸುತ್ತಲಿರುವ ಜನರನ್ನು ನೋಡುತ್ತಾಳೆ. ಒಬ್ಬ

ಹುಡುಗ ತನ್ನ ತಂದೆಯ ಹೆಗಲಿನ ಮೇಲೆ ಕುಳಿತುಕೊಂಡು ತನ್ನ ತೋಳುಗಳನ್ನು

ಬೀಸುವುದನ್ನು ನೋಡುತ್ತಾಳೆ. ಒಬ್ಬ ಹುಡುಗ ಬೊಂಬಾಯಿ ಮಿಠಾಯಿ ಮತ್ತು ಹಣ್ಣಿನ

ರಸ ಹಿಡಿದುಕೊಂಡು ಹೋಗುವುದನ್ನು ನೋಡುತ್ತಾಳೆ.

##
ಒಂದು ಹುಡುಗಿ ಕ್ಯಾಮೆರಾದಿಂದ ಚಿತ್ರಗಳನ್ನು ಸೆರೆಹಿಡಿಯುವುದನ್ನು ಅನಯ

ನೋಡುತ್ತಾಳೆ. ಒಂದು ಮಗು ಗಿಲಕಿಯ ಸದ್ದು ಮಾಡುವುದನ್ನು ಅವಳು ನೋಡುತ್ತಾಳೆ.

ಎಲ್ಲ ಮಕ್ಕಳು ಮೋಜು ಮಾಡುತ್ತಿದ್ದಾರೆ. ಅನಯ ತನ್ನ ಮೂಗಿನಿಂದ ಕೆಳಗೆ

ನೋಡಿದಾಗ, ಮಡಚಿದ ಕೈ ಮತ್ತು ಬಾಯಲ್ಲಿರುವ ಹೆಬ್ಬೆರಳನ್ನು ಗಮನಿಸುತ್ತಾಳೆ.

ಅವಳು ತನ್ನ ಹೆಬ್ಬೆರಳನ್ನು ಬೇರೆ ಉತ್ತಮವಾದ ಕೆಲಸಕ್ಕೆ ಉಪಯೋಗಿಸಬಹುದೇ?

##
ಅನಯ ಬಾಯಿಯಿಂದ ತನ್ನ ಹೆಬ್ಬೆರಳನ್ನು ಹೊರತೆಗೆದು, ಓಡಿ ಹೋಗಿ ತನ್ನ ತಂದೆತಾಯಿಯರ ಮಧ್ಯೆ ನಿಲ್ಲುತ್ತಾಳೆ. ಅವಳು ಅವರ ಕೈಗಳನ್ನು ಹಿಡಿದು, ಒಂದು-ಎರಡು-ಮೂರು ಎಂದು ಎಣಿಸಿ, ಕುಣಿಯುತ್ತ ಗಾಳಿಯಲ್ಲಿ ಜೋಕಾಲಿಯಾಡುತ್ತಾಳೆ. “ವ್ಹೀ!”

ಒಂದು ಚಿಕ್ಕ ಕೋತಿಮರಿ ಮೇಲಿನಿಂದ ಅವಳನ್ನು ಗಮನಿಸುತ್ತಾ, ಅವಳಂತೆಯೇ ಮಾಡುತ್ತದೆ.

##
* License: [CC-BY]
* Text: Natasha Sharma
* Illustration: Ruchi Shah
* Translation: Uday Kumar
* Language: kn
