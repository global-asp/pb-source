# ಚೂಟಿ ಸೋನಾ

##
ಅಪ್ಪ ಸೋನಾಳಿಗೆ ಒಂದು ಮರದ ರೈಲು ನಿರ್ಮಿಸಲು ಶುರು ಮಾಡಿದರು. ''ನಾನೂ ಒಂದನ್ನು ಮಾಡುತ್ತೇನೆ," ಅಂದಳು ಸೋನಾ. 

##
ಅಪ್ಪ ಮರವನ್ನು ಕೊಯ್ಯಲಾರಂಭಿಸಿದರು. ''ನಾನೂ ಕೆಲವನ್ನು ಕೊಯ್ಯುತ್ತೇನೆ," ಎನ್ನುತ್ತಾ ಸೋನಾ ತನ್ನ ಕೈಚಾಚಿದಳು. ''ಹಾಗೇ ಆಗಲಿ, ಆದರೆ ಮೊದಲು ನೀನು ಸೂಕ್ಷ್ಮವಾಗಿ ಗಮನಿಸಬೇಕು," ಎಂದರು ಅಪ್ಪ. 

##
ನಂತರ, ಅಪ್ಪ ಚಕ್ರಗಳನ್ನು ಸೇರಿಸಲು ಶುರುಮಾಡಿದರು. 

''ನಾನೂ ಮೊಳೆಗಳನ್ನು ಹೊಡೆಯುವೆ,'' ಎನ್ನುತ್ತಾ ಸೋನಾ ಸುತ್ತಿಗೆ ಎತ್ತಿಕೊಂಡಳು. 

''ಹಾಗೇ ಆಗಲಿ, ಆದರೆ ಮೊದಲು ಗಮನಿಸು,'' ಎಂದರು ಅಪ್ಪ. 

##
ಆ ಕೂಡಲೇ ರೈಲು ಸಿದ್ಧವಾಗಿತ್ತು. ಅಪ್ಪ ಅದಕ್ಕೊಂದು ದಾರ ಕಟ್ಟುವವರಿದ್ದರು. 

''ಆದರೆ ನಾನು ಪೆನ್ಸಿಲ್ ಮತ್ತು ದಾರವನ್ನು ಎಲ್ಲಿ ಇಟ್ಟೆ?'' ಎಂದು ಅಪ್ಪ ಅವುಗಳನ್ನು ಹುಡುಕುತ್ತಾ ನಿಂತರು. 

##
ಅಪ್ಪ ಈಗ ಪೇಚಾಡಿದರು. ಸೋನಾ ನಗಲು ಶುರುಮಾಡಿದಳು.

''ನಾನು ನಿಮಗೆ ಅವುಗಳನ್ನು ಹುಡುಕಿ ಕೊಡಲೇ? ''

##
ಸೋನಾ, ಅಪ್ಪನ ಕಿವಿಯ ಹಿಂದಿನಿಂದ ಪೆನ್ಸಿಲ್ ತೆಗೆದಳು. ಮತ್ತೊಂದು ಕಿವಿಯ ಹಿಂದಿನಿಂದ ದಾರದುಂಡೆ ತೆಗೆದಳು. ''ನಾನು ನಿನ್ನನ್ನು ತುಂಬಾ ಚೆನ್ನಾಗಿ ಗಮನಿಸುತ್ತಿದ್ದೆ!'' ಸೋನಾ ತನ್ನ ತಂದೆಗೆ ಹೇಳಿದಳು. 

##
''ನಿಜ! ನೀನು ನನಗೆ ತುಂಬ ಸಹಾಯ ಮಾಡಿದೆ, ಸೋನಾ,'' ಎಂದರು ಅಪ್ಪ, ಪ್ರೀತಿಯಿಂದ ಅವಳ ತಲೆತಟ್ಟುತ್ತಾ.  

##
* License: [CC-BY]
* Text: Vinita Krishna
* Illustration: Suvidha Mistry
* Translation: A.S. Chandra Mouli
* Language: kn
