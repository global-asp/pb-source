# മൊയ്ദീനും ഭൂതവും മാമ്പഴങ്ങളും

##
അതൊരു മധ്യവേനലവധിക്കാലാമായിരുന്നു.

##
" നോക്ക് മാലൂ " മൊയ്തൂട്ടി ഉച്ചത്തിൽ വിളിച്ചു

##
 എന്തു വലിയ മാമ്പഴങ്ങൾ , കുറച്ച് എനിക്ക് കിട്ടിയിരുന്നെങ്കിൽ " മൊയ്തൂട്ടി വായിൽ വെള്ളമിറക്കി

##
" ഹ്ം " മാലു പറഞ്ഞു. " നമുക്ക് വേണ്ടത് ഒരു ഭൂതത്താനെയാണ് . അവനു ഈ മരം പിടിച്ചു കുലുക്കി മഴ പോലെ മാങ്ങ വീഴ്ത്താൻ കഴിയും!

##
ഭൂതത്താനെ വിളിച്ചു വരുത്താനായി അവർ മന്ത്രവാദ വിദ്യകൾ എഴുതിവെച്ചിരിക്കുന്ന ഉമ്മുമ്മ യുടെ പുസ്തകം തേടി തിരിച്ചു വീട്ടിലേക്കോടി.

" നോക്ക് , ഇതാ നമുക്കാവശ്യമുള്ള മന്ത്രം " മാലു കൂകി വിളിച്ചു.

##
" ഒരു ആണിയും കുറച്ചു താക്കോലുകളും ചേർത്ത് തിളപ്പിക്കുക .
നിങ്ങൾക്കു വേണമെങ്കിൽ, കുറച്ചു പണവും ചേർക്കാം...

##
"ഇനി അതിന് മുകളിലായി കുറച്ചു അരിയും പകിടക്കുരുക്കളും വിതറുക .
നിമിഷങ്ങൾക്കുള്ളിൽ നിങ്ങളുടെ ഭൂതം മുന്നിലുണ്ടാകും!"

##
പെട്ടെന്ന്, ഒരു ഭയങ്കര ശബ്ദം , വീട് കുലുങ്ങുന്ന പോലെ. മാലുവും മൊയ്തൂട്ടിയും വെളിയിലേക്കോടി. ആകാശം പച്ച നിറമായിരിക്കുന്നു , സൂര്യൻ വെള്ളയായത് പോലെ!

##
പിന്നെ ആകാശത്തിലൂടെ ഇടിത്തീ പോലൊരു വെള്ളിടി മിന്നി . മേഘങ്ങൾക്കിടയിൽ ഒരു ഭയാനകമായ ശബ്ദം മാറ്റൊലികൊണ്ടു .

##
"ആരാണ് ഈ ആമാസുരനെ ഉണർത്താൻ തുനിഞ്ഞത് !" ഭൂതം അലറി. " ആ..ഹ്ഹ്..മാമ്പഴതിതിന്റെ മണം.നൂറ്റാണ്ടുകളായി ഞാൻ മാമ്പഴം കഴിച്ചിട്ടില്ല! ഇനി ഇത് മുഴുവൻ തിന്നു തീർക്കാതെ ഞാൻ നിര്തില്ല ."

##
ആമാസുര അവന്റെ വായ തുറന്നു അവനു ചുറ്റുമുള്ളതെല്ലാം വിഴുങ്ങാൻ തുടങ്ങി.അവൻ ആകാശത്തിലെ മേഘങ്ങൾപോലും വിഴുങ്ങി!

##
" അയ്യോ വേണ്ട , കുട്ടികൾ കരയാൻ തുടങ്ങി. "നമ്മൾ എന്തിനാണ് ഈ മന്ത്രത്തിൽ തലയിട്ടത്? ആമാസുര ഇപ്പോൾ മേഘങ്ങൾ വരെ തിന്നു കഴിഞ്ഞു, ഇനി അവൻ ആ മരത്തിലെ ഒരു മാമ്പഴം പോലും ബാക്കി വെക്കില്ല .അപ്പൊ പിന്നെ ...."

##
"നോക്ക് " മാലു ഉച്ചത്തിൽ വിളിച്ചു പറഞ്ഞു." ദാ ഉമ്മുമ്മ പോകുന്നു! ഉമ്മുമ്മക്കു നമ്മളെ സഹായിക്കാൻ കഴിഞ്ഞേക്കും." കുട്ടികൾ ഓടിച്ചെന്ന് ഉമ്മുമ്മയൊട് നടന്നതെല്ലാം പറഞ്ഞു.

ഉമ്മുമ്മ ചിരിച്ചു. " ആമാസുര കാഴ്ച്ചയിൽ ഭീകരനായിരിക്കും പക്ഷേ എല്ലാ ഭൂതങ്ങല്ക്കും വെള്ളം പേടിയാണ് . വൃത്തി ആയിരിക്കുന്നത് അവര്ക്ക് സഹിക്കാൻ കഴിയില്ല!"

##
ഉമ്മുമ്മ അവരുടെ നീല സാരി ആകാശത്തിലേക്ക് വീശി ....

##
...മഴമേഘങ്ങൾകണ്ടു തുടങ്ങി. 

##
പിന്നെ മഴ പെയ്തു തുടങ്ങി !

##
"ഹ്ര്ര്ര്ർ ....ഞാൻ നനഞ്ഞു ! ഞാൻ തണുത്തിരുക്കുന്നു ! ഞാൻ വൃത്തിയായിരിക്കുന്നു !  അസഹനീയം!!"

##
ഭ്മ്മം ! ആമാസുര ഒരു വെള്ള വെളിച്ചത്തിൽ അപ്രത്യക്ഷനായി.

##
പിന്നെ മൊയ്തൂട്ടി ഓടി,ആ മഴയിൽ മരത്തിൽ നിന്ന് വീണ മാമ്പഴങ്ങൾ പെറുക്കാൻ .

##
* License: [CC-BY]
* Text: Sreedevi Gopakumar
* Illustration: Greystroke
* Translation: Maya Janaky
* Language: ml
