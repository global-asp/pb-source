# ನನ್ನ ಬಾಲವಾಡಿ

##
ಇದು ನನ್ನ ಶಾಲೆ, ಇದಕ್ಕೆ ಬಾಲವಾಡಿ ಎನ್ನುತ್ತಾರೆ. 

##
ನನ್ನ ಸೋದರ ಚಿನ್ನು ಮತ್ತು ನಾನು ಬಾಲವಾಡಿಗೆ ಹೋಗುತ್ತೇವೆ. 

##
ಇದೊಂದು ಪುಟ್ಟ ಶಾಲೆ, ನನ್ನಂತಹ ಅನೇಕ ಪುಟಾಣಿ ಮಕ್ಕಳು ಇಲ್ಲಿದ್ದಾರೆ. 

ಬಾಗಿಲ ಬಳಿಯೇ ಚಪ್ಪಲಿಗಳನ್ನು ಬಿಟ್ಟು ಒಳ ಹೋಗುತ್ತೇವೆ. 

ಎಲ್ಲರೂ ಚಪ್ಪಲಿಗಳನ್ನು ಸಾಲಾಗಿ ಇಟ್ಟಿರುತ್ತಾರೆ. 

ಸಾಲಿನಲ್ಲಿ ಇಟ್ಟರೆ ನೋಡಲು ಚಂದವೆನಿಸುತ್ತದೆ. 

##
ಗೋಡೆಯ ಬಳಿ ಊಟದ ಬುತ್ತಿಗಳನ್ನು ಇಡುತ್ತೇವೆ. ಕೆಲವು ದೊಡ್ಡ ಬುತ್ತಿಗಳಾದರೆ, ಇತರ ಹಲವು ಚಿಕ್ಕವು. ಗೋಡೆಯಲ್ಲಿರುವ ಮೊಳೆಗಳಲ್ಲಿ ನೀರಿನ ಬಾಟಲಿಗಳನ್ನು ತೂಗಿಡುತ್ತೇವೆ. ಒಂದೊಂದು ಬಾಟಲಿಗೂ ಒಂದೊಂದು ಬಣ್ಣ. 

ಕೆಂಪು, ನೀಲ, ಹಸಿರು, ಹಳದಿ... 

##
ಲೆಕ್ಕ ಮಾಡುವುದೆಂದರೆ ನನಗೆ ಇಷ್ಟ. ವಿವಿಧ ಆಕೃತಿಗಳನ್ನು ಜೋಡಿಸುವುದೇ ಚಿನ್ನುವಿಗೆ ಇಷ್ಟ. ಮಣಿಗಳೊಂದಿಗೆ ಆಟವಾಡಲು ಆತ ಬಯಸುತ್ತಾನೆ. ನನಗೆ ಚುಕ್ಕಿ ಕಾರ್ಡ್‌ಗಳು ಸಿಕ್ಕಿದರೆ ಹೊತ್ತು ಗೊತ್ತಾಗದು. ಇವೆಲ್ಲಾ ಆಟಿಕೆಗಳಿಂದ ಬುದ್ಧಿ ಬೆಳೆಯುತ್ತದೆ ಎನ್ನುತ್ತಾರೆ,  

ನಮ್ಮ ಟೀಚರ್. 

##
ಇದು ಕಥೆ ಕೇಳುವ ಸಮಯ. 

ಟೀಚರ್ ಕೈಯಲ್ಲಿ ಗೊಂಬೆಗಳಿವೆ. 

ನಮಗೆ ಕಥೆ ಹೇಳಲು ಅವರು ಗೊಂಬೆಗಳನ್ನು ಬಳಸುತ್ತಾರೆ. 

ಗೊಂಬೆಗಳ ಧ್ವನಿಯಂತೂ ವಿಚಿತ್ರ. 

##
ನಾವು ಪುಸ್ತಕಗಳನ್ನು ಓದುತ್ತೇವೆ. ಕೆಲವು ಪುಸ್ತಕಗಳಲ್ಲಿ ಚಿತ್ರಗಳಿರುತ್ತವೆ. ಅಕ್ಷರ ಗುರುತಿಸಲು ಟೀಚರ್ ನಮಗೆ ಹೇಳಿ ಕೊಡುತ್ತಾರೆ. ನನಗೆ ಅಕ್ಷರಮಾಲೆಯೇ ಗೊತ್ತಿರುವುದರಿಂದ ನಾನು ಬೇಗನೆ ಕಲಿಯುತ್ತೇನೆ ಎಂದು ಟೀಚರ್ ಹೇಳುತ್ತಾರೆ. ನನಗೆ ವಾಕ್ಯ ಓದಲು ಕೂಡಾ ಬರುತ್ತದೆ ಎಂದು ಟೀಚರ್‌ಗೆ ಇನ್ನೂ ಗೊತ್ತಿಲ್ಲ. 

##
ಗೊಂಬೆಗಳೇ ಮಾತನಾಡುತ್ತವೆ ಎಂದು ನನ್ನ ಗೆಳೆಯರ ಭಾವನೆ, ಅವರಿಗೆ ಅದರಿಂದ ಆಶ್ಚರ್ಯ, ನನಗಂತೂ ಅಲ್ಲ. 

ಯಾಕೆಂದರೆ, ಗೊಂಬೆಗಳಿಗೆ ಬಾಯಿ ಬರುವುದಿಲ್ಲ. 

ವಿಚಿತ್ರ ಧ್ವನಿಯಿಂದ ಗೊಂಬೆಗಳಂತೆ ಮಾತನಾಡುವವರು, ನಮ್ಮ ಟೀಚರ್. 

##
ಈಗ ಆಟ ಆಡುವ ಸಮಯ. ಆವೇಮಣ್ಣು ತುಂಬಿರುವ ತಪ್ಪಲೆ ಒಂದು ನಮ್ಮ ಶಾಲೆಯಲ್ಲಿದೆ. ಆವೇಮಣ್ಣಿನಲ್ಲಿ ಗೊಂಬೆ ಮಾಡುವುದೆಂದರೆ ಚಿನ್ನುವಿಗೆ ಇಷ್ಟ. 

ನನಗಂತೂ ಹಣ್ಣುಗಳು ಮತ್ತಿತರ ವಸ್ತುಗಳನ್ನು ಮಾಡಲು ಇಷ್ಟ. ಸಂಜೆ ನಾಲ್ಕರ ವೇಳೆಗೆ ಗಂಟೆ ಹೊಡೆಯುತ್ತದೆ. 

ನಮ್ಮನ್ನು ಮನೆಗೆ ಕರೆದೊಯ್ಯಲು ಅಮ್ಮ ಬರುತ್ತಾರೆ. ಓಡಿ ನಾನು ಅವರನ್ನು 

ತಬ್ಬಿಕೊಳ್ಳುತ್ತೇನೆ. 

ಚಿನ್ನುವಿಗೆ ಇಷ್ಟವಾಗುವುದಿಲ್ಲ. ಆತ ದೂರು ಹೇಳುತ್ತಾನೆ. ನನಗಂತೂ ಶಾಲೆಯೆಂದರೆ ಮಜಾ. ಆದರೆ, ಮನೆಗೆ ಹೋಗುವುದು ಭಾರೀ ಮಜಾ. 

##
* License: [CC-BY]
* Text: Rukmini Banerji
* Illustration: Sheetal Thapa
* Translation: Usha
* Language: kn
