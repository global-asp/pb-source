# ଏବେ ନୁହେଁ ଏବେ ନୁହେଁ

##
ମୁଁ ପଚାରିଲି ଆଇକୁ, ‘ମୁଁ ଲଡୁ ଖାଇବି?’

"ଏବେ ନୁହେଁ ପୁଅ, କାଲି ଖାଇବୁ। "

କିନ୍ତୁ କାଲି ପର୍ଯ୍ୟନ୍ତ ମୁଁ ଅପେକ୍ଷା କରିବାକୁ ଚାହୁଁ ନଥିଲି। 

##
ମୁଁ ଅଜାଂକୁ ପଚାରିଲି,"ମୁଁ ବାହାରେ ସାଂଗ ମାନଂକ ସହିତ ଖେଳିବି?"

"ଏବେ ନୁହେଁ, ପୁଅ।  ଶୋଇକି ଉଠିଲେ?"

କିନ୍ତୁ ମୁଁ ଶୋଇକି ଉଠିବା ପର୍ଯ୍ୟନ୍ତ ଅପେକ୍ଷା କରିବାକୁ ଚାହୁଁ ନଥିଲି। 

##
ମୁଁ ମା’କୁ ପଚାରିଲି, "ମୁଁ ନୂଆ ଜାମା ପିନ୍ଧିବି?"

"ଏବେ ନୁହେଁ ପୁଅ, ବାହାରକୁ ଯିବା ବେଳେ। "

କିନ୍ତୁ ମୁଁ ବାହାରକୁ ଯିବା ପର୍ଯ୍ୟନ୍ତ ଅପେକ୍ଷା କରିବାକୁ ଚାହୁଁ ନଥିଲି। 

##
ମୁଁ ବାପାଂକୁ ପଚାରିଲି, "ମୁଁ ଏହି ସୁନ୍ଦର ଡବାଟି ଖୋଲିବି?"

"ଏବେ ନୁହେଁ ପୁଅ, ଏବେ ନୁହେଁ।  ଅପେକ୍ଷା କର।"

କିନ୍ତୁ ମୁଁ ଆଉ ଅପେକ୍ଷା କରିବାକୁ ଚାହୁଁ ନ ଥିଲି। 

##
ବଡ଼ ଲୋକ  ମାନେ କାହିଁକି  ସବୁବେଳେ କୁହନ୍ତି,
"ଏବେ ନୁହେଁ, ଏବେ ନୁହେଁ?"

ସେହି ରାତିରେ, ମୁଁ ରାଗିକି ଶୋଇଲି। 

##
ପର ଦିନ ଶୀଘ୍ର ଉଠି
ମୁଁ ରୋଷେଇ ଘରକୁ ଗଲି.

ଆଇ କହିଲା, "ଏବେ ତୁ ଲଡୁ ଖାଇ ପାରୁ।"

##
ଅଜା କହିଲେ,"ଚାଲ ଏବେ କ୍ରିକେଟ୍ ଖେଳିବା।"

ମା’ କହିଲା,"ଏବେ ନୂଆ ଜାମା ପିନ୍ଧି ପାରୁ।"

ବାପା କହିଲେ,"ଏବେ ସେହି ଡବାଟି ଖୋଲି ପାରୁ।"

ଆଉ ସମସ୍ତେ ପାଟି କରି ଉଠିଲେ,"ହ୍ୟାପୀ ବାର୍ଥ୍ ଡେ!"  

##
* License: [CC-BY]
* Text: Rohini Nilekani
* Illustration: Ruchi Shah
* Translation: Amrit Mishra
* Language: or
