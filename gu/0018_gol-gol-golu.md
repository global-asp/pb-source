# ગોળગોળગોલુ

##
હા, હું ગોળ ગોળ ગોલુ છું. 

હું બહુ સુંદર છું 

બધાને હું ગમું છું. 

તમે મને ક્યાય પણ અને ક્યારેય પણ જોઈ શકો છો! 

##
સૂરજ પણ મારા જેવો દેખાય છે. 

જયારે બહુ ગરમી હોય છે, ત્યારે તમને છત્રી યાદ આવે છે. 

છત્રી કેવી હોય છે? 

અડધા ગોળ જેવી! 

##
રાત્રિ, કાળા આકાશમાં 

હસતો ચાંદો પણ, મારું જ રૂપ છે. 

ઝાડ પર બેઠેલા ઘુવડની ચમકતી 

આંખો પણ મારા જેવી જ છે. 

##
ફળોએ પણ મને અપનાવ્યો છે. 

તડબુચ, સફરજન , સંતરા, ટામેટાં એ નાના નાના લીંબુ પણ મારા જેવા જ દેખાય છે- 

અને ગળી ગળી મીઠાઈઓ! રસાળ રસગુલ્લા, મીઠા મીઠા ગુલાબજાંબુ, જલેબી અને ભાતભાતના  લાડુ- બધા મારા જેવા દેખાય છે! 

##
પ્રાણીઓની પણ હું સજાવટ કરું છું. 

ચિત્તા અને હરણ તો મને તેમની ચામડી પર મઢીને ફરે છે! 

અનેક જાતના પતંગિયા અને જંતુઓ ઉપર 

પણ હું તમને મળીશ! 

##
રમતના મેદાનમાં પણ હું તમને મળીશ. 

દડો તમે દોડીને પકડો છો, રીંગ જોરથી દૂર ફેકો છો. 

પણ મને માઠું નથી લાગતું . આખરે રમત તો રમત છે. 

##
એ, હું ના હોત તો તમારી ટ્રકો, 

વિમાનો , મોટરગાડીઓ અને સાઈકલો તો 

ચાલી જ ના શકત! સૌને મારી જરૂર છે. 

અહીં બધા ખુશ છે અને મને પણ ખુશી થાય છે. 

##
પરંતુ એક જગ્યા એવી છે કે જ્યાં હું દેખાઉ તો કોઈને ગમે નહિ! 

તે છે તમારું રીપોર્ટ કાર્ડ! માફ કરજો દોસ્તો! 

આવું થાય ત્યારે મને પણ દુઃખ થાય છે. 

આ દુઃખને ખુશીમાં બદલવા માટે તો તમારે જ મહેનત કરવી પડશે! 

##
* License: [CC-BY]
* Text: Jagdish Joshi
* Illustration: Jagdish Joshi
* Translation: Anita Dixit
* Language: gu
