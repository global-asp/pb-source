# রুমনিয়া

##
অনেকদিন আগে, রুমনিয়া তখন খুব ছোটো, দাদু আর দিদা রুমনিয়াকে নিয়ে একটা বিয়ে বাড়ি গিয়েছিলেন।

##
সেখানে অনেক লোক ছিল। অনেকেই খাবারের কাছে ভিড় করে ছিল।সেদিন কেমন করে যেন রুমনিয়াকে দিদা হারিয়ে ফেলেছিলেন। 

##
দিদা খুব আশাবাদী। কিছু হারিয়ে গেলে চিন্তিত হন না। মনে করেন সব কিছু আবার ঠিক হয়ে যাবে। দিদু রুমনিয়াকে হারিয়ে ফেলেও তাই চিন্তিত হলেন না।

##
অন্য দিকে আবার, দেড় বছরের রুমনিয়া চিন্তিত হয়ে পড়ল। সে দিদুর মত আশাবাদী ছিল না।

##
তবু সে অন্য শিশুদের মত কাঁদাকাটা না করে ভাবলো কিছু একটা করব।

##
তার মতো ছোটো মেয়ের পক্ষে ওই ভিড়ের ভিতর দিদিমাকে খুঁজে বের করা তো সহজ নয়। সে ছোট বলে লোকেদের মুখ দেখতে পাচ্ছিল না।

##
মানুষের পা, জুতো, চটি দেখে ঠিক লোককে বের করাই তার কাছে সহজ ছিল।

##
সুুতরাং রুমনিয়া তাই করল। ঘরের এক দিক থেকে প্রত্যেক মহিলার শাড়ি তুলে পা দেখতে লাগল।

##
শেষে সে একটা চেনা শাড়ির কাছে এসে চটি দেখে চিনতে পারল। রুমনিয়া একেবারে ঠিক চিনল। শাড়ি আর চটির সঙ্গে দিদুর মুখটাও মিলে গেল। হ্যাঁ, এইতো তার দিদু!

##
 দিদু তাকে কোলে তুলে নিলেন। সে শুনলো দিদু বন্ধুদের বলছেন, "দেখলে আমি বলেছিলাম না চিন্তার কিছু নেই। তুমি কিছু হারিয়ে ফেললে ঠিক আবার ফিরে পাবে।"

##
* License: [CC-BY]
* Text: Rukmini Banerji
* Illustration: Henu
* Translation: Kanika Bandopadhyay
* Language: bn
