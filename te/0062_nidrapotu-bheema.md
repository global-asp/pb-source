# నిద్రపోతు భీమా

##
భీమాకి నిద్రపోవటం మహా ఇష్టం. 

పెందరాళే నిద్ర నుండి మెలకువ రాదు. 

అందుకోసమే చాకలి రాము భీమాని ఎప్పుడూ తిడుతూనే ఉంటాడు. 

##
ఒకరోజున ఆవు గౌరి, అడిగింది వాడిని. “భీమా నువ్వెందుకు అంత విచారంగా ఉన్నావ్?” అని. 

భీమా అన్నాడు, “నేను ప్రొద్దుటే నిద్రలేవలేను. అందుకే రామూ నన్ను రోజూ తిడతాడు. నన్ను ప్రతి ఉదయం నిద్రలేపవూ?” అడిగాడు భీమా. 

“ఓ తప్పకుండా,” అంది గౌరి. 

మర్నాడు ఉదయాన్నే, గౌరి అంబా అంటూ గట్టిగా అరిచింది, కాని భీమా నిద్ర లేవలేదు. 

##
సాయంకాలం నది ఒడ్డునుండి తిరిగి వస్తూంటే, భీమాకి కుక్క మోతీ కనిపించింది. 

“పొద్దుటే నాకు మెలకువ రావటం లేదు. నన్ను నువ్వు లేపుతావా?” భీమా మోతీని అడిగాడు. 

“ఓ తప్పకుండా అంది మోతీ,” మర్నాడు ఉదయాన్నే అది మొరిగింది. మొరుగుతూనే ఉంది. 

కాని భీమా లేచాడంటారా? 

లేదండోయ్! 

##
ఆ సాయకాలం భీమా, కోడి పుంజు చీనూని కలుసుకున్నాడు. 

“నువ్వు రోజూ కొక్కరొకో అంటూ కూయగానే అందరూ నిద్ర లేస్తారు. మరి నన్ను కూడా నిద్ర లేపవూ?” అన్నాడు చీనూతో. చీనూ అంగీకరించింది. 

మర్నాడు ఉదయాన్నే చీనూ కూసింది కొక్కరకొ అంటూ బిగ్గరగా, ఇంకా బిగ్గరగా కూస్తూనే ఉంది. 

కాని భీమా మాత్రం మేలుకోలేదు. 

##
మర్నాడు సాయంకాలం, భీమా కాకి, కాలూ, సంతోషంగా కావుకావుమంటూండటం చూసాడు. 

“కాలూ, నన్ను నువ్వు పొద్దుటే నిద్రలేపవా?” అని అడిగాడు. 

“ఎందుకు లేపనూ? కావు కావు మంటూ నిన్ను నిద్ర లేపేస్తా సరేనా?” అంది కాలూ. 

మర్నాడు ఉదయం కాలూ గొంతు నొప్పి పుట్టేదాకా కావుకావుమంటూనే ఉంది. 

కాని నిద్ర పోతు భీమాకి మాత్రం మెలకువే రాలేదు. 

##
భీమా చాలా విచారంగా ఉన్నాడు. 

మర్నాడు ఉదయం, ఒక ఈగ వచ్చి, వాడి ముక్కు మీద కూర్చుంది. 

“హా...హాచ్చి... హా...చ్చి!” 

ముక్కు గులగుల పెట్టేసరికి భీమా పెద్దగా తుమ్ముతూ లేచేసాడు. 

##
“భలే! భలే! నేను లేచేసాను, నేనెలా లేచాను?” ఆశ్చర్యంగా తనని తనే ప్రశ్నించుకున్నాడు. 

“నేనే నిద్ర లేపా,” అంది ఈగ. 

“నన్ను ప్రతి ఉదయం ఇలా గే నిద్ర లేపుతావా?” 

“తప్పకుండా,” అంది ఈగ. 

భీమాకి చాలా సంతోషంగా ఉంది. ఇప్పుడు ఇక ప్రొద్దున్నే నిద్ర లేవటం కష్టమే అనిపించటం లేదు! 

##
* License: [CC-BY]
* Text: Kiran Kasturia
* Illustration: Shweta Mohapatra
* Translation: Jayashree Rao
* Language: te
