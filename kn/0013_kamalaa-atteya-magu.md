# ಕಮಲಾ ಅತ್ತೆಯ ಮಗು

##
"ಅನೂ...ಎದ್ದೇಳು! ಯಾವಾಗಲು ತೂಕಡಿಸುತ್ತಾ ಇರುತ್ತೀಯಾ!" ಎಂದಳು ಅನುವಿನ ತಾಯಿ. "ಅಂ... ಅಮ್ಮಾ, ನಿದ್ದೆ ಮಾಡಲು ಬಿಡು!" ಎಂದು ತೂಕಡಿಸುತ್ತಾ ಗೊಣಗಿದಳು ಅನು. "ಹೌದಾ, ಹಾಗಾದ್ರೆ ನಾನು ಒಬ್ಬಳೇ ಹೋಗಿ ಕಮಲ ಅತ್ತೆಯ ಮಗುವನ್ನು ನೋಡ್ತೀನಿ," ಎಂದಳು ಅಮ್ಮ.

##
ತಟ್ಟನೆ ಅನು ಮೇಲೆದ್ದಳು. "ಮಗುನಾ? ಪುಟಾಣಿ ಮಗುನಾ? ಗೊಂಬೆ ತರಾನಾ? ಇರಮ್ಮಾ, ನಾನು ಬರುತ್ತೇನೆ!"

##
ಅನು ಬೇಗನೆ ಅಲ್ಲಿಗೆ ಹೋಗಲು ಸಿದ್ಧವಾದಳು. ಸ್ವಲ್ಪ ಕೂಡ ಕಿರಿಕಿರಿ ಮಾಡದೆ ಹಾಲನ್ನು ಕುಡಿದಳು. ತಾಯಿ ಅವಳ ತಲೆಯನ್ನು ಬಾಚಿದಾಗ, ಅವಳು ಅಳಲಿಲ್ಲ.

##
ಅತ್ತೆಯ ಮನೆಯೊಳಗೆ ಬಂದ ತಕ್ಷಣ, ಅನು ಕಿರುಚಿದಳು, "ಅತ್ತೆ, ಮಗು ಎಲ್ಲಿ? "

ಕಮಲಾ ಅತ್ತೆ, ತನ್ನ ತುಟಿಯ ಮೇಲೆ ಬೆರಳನ್ನು ಇಡುತ್ತಾ, "ಶ್...ಶ್... ಮೆಲ್ಲಗೆ ಮಾತಾಡು, ಮಗು ಮಲಗಿದೆ," ಎಂದಳು. "ಮಲಗಿದೆಯಾ? ಅಯ್ಯೋ, ಈಗ ನನ್ಗೆ ಸಿಕ್ಕಾಪಟ್ಟೆ ಬೇಜಾರು! "

ಅನು ಬೇಜಾರಾಗಿ ತಲೆ ತಗ್ಗಿಸಿಕೊಂಡು ಮೌನವಾದಳು. 

##
ಅಮ್ಮ ಅನುವನ್ನು ತನ್ನ ಪಕ್ಕಕ್ಕೆ ಎಳೆದುಕೊಂಡಳು. "ಮಗು ತುಂಬ ಚಿಕ್ಕದಲ್ಲವಾ ಅನು, ನೀನು ಗಲಾಟೆ ಮಾಡಬಾರದು. ನೀನು ಅವಳ ದೊಡ್ಡ ಅಕ್ಕ ಅಲ್ವಾ? "

'ದೊಡ್ಡ ಅಕ್ಕ!' ತನಗೆ ಪ್ರಾಮುಖ್ಯತೆ ಕೊಟ್ಟಂತೆ ಅನಿಸಿತು ಅನುಗೆ. 

'ಆದರೂ ಮಗು ನಿದ್ದೆ ಮಾಡಬಾರದಾಗಿತ್ತು!’ 

ಎಂದುಕೊಂಡಳು ಅನು. 

##
ತಕ್ಷಣ ಅವರಿಗೆ ಮಗು ಅಳುವ ಶಬ್ದ ಕೇಳಿಸಿತು. 

ಅಮ್ಮನ ಕೈಗೆ ಮಗುವನ್ನು ಕೊಡುತ್ತಾ, "ಅವಳು ಎದ್ದಳು," ಎಂದು ಹೇಳಿದರು ಅತ್ತೆ. 

"ನಾನು ಮಗುವನ್ನು ನನ್ನ ತೊಡೆಯ ಮೇಲೆ ಇಟ್ಟುಕೊಳ್ಳುತ್ತೇನೆ," ಎಂದಳು ಅನು. 

"ಇಲ್ಲ ಬೇಡ. ಅನು, ನೀನಿನ್ನೂ ತುಂಬ ಚಿಕ್ಕವಳು," ಎಂದು ಹೇಳಿದರು ಅಮ್ಮ. 

"ಆದ್ರೆ ನಾನು ಅವಳ ದೊಡ್ಡ ಅಕ್ಕ!" ಎಂದಳು ಅನು. 

##
'ಆದ್ರೆ, ಮಗು ಯಾಕೆ ಅಮ್ಮನ ತೊಡೆಯ ಮೇಲೆ ಕುಳಿತುಕೊಳ್ಳಬೇಕು? ನಾನು ಕೂಡ ಅಮ್ಮನ ತೊಡೆಯ ಮೇಲೆ ಕುಳಿತುಕೊಳ್ಳುವೆ!' ಎಂದು ಯೋಚಿಸಿದಳು ಅನು. 

ಆಗ, ಅಮ್ಮ ಹೇಳಿದಳು, "ಅನು, ಹೋಗು ಇಲ್ಲಿಂದ. ಮಗುವಿಗೆ ತೊಂದರೆ ಕೊಡಬೇಡ. 

ನೋಡು, ಎಷ್ಟು ಚಿಕ್ಕ ಮಗು ಇದು!" 

##
ಮಗು ಇನ್ನೂ ಅಳುತ್ತಲೇ ಇತ್ತು, "ವ್ಹಾ... "

"ಅಯ್ಯೋ ಪಾಪ, ಅವಳು ತನ್ನ ಬಟ್ಟೆಯಲ್ಲಿ ಗಲೀಜು ಮಾಡಿಕೊಂಡಿದ್ದಾಳೆ ಅಂತ ಕಾಣುತ್ತೆ!" ಎಂದರು ಅತ್ತೆ.  ಅವಳು ಮಗುವನ್ನು ಸ್ವಚ್ಛ ಮಾಡಿ, ಬಟ್ಟೆಯನ್ನು ಬದಲಾಯಿಸಿದಳು. ಮಗು ಸಂತೋಷದಿಂದ ಹಿಗ್ಗಿತು. 

##
ಅನುಗೆ ಬೇಜಾರಾಯ್ತು. ಈ ಮಗುವಿಗೆ ತಿಳುವಳಿಕೆನೇ ಇಲ್ಲ. ಬಟ್ಟೆಯಲ್ಲೇ ಗಲೀಜು ಮಾಡುತ್ತೆ. 

ಅಮ್ಮ ಮತ್ತು ಅತ್ತೆ ಇಬ್ಬರೂ ತುಂಬ ದಡ್ಡರು. 

ಅವರು ಮಗುವನ್ನು ಗದರಿಸಲೇ ಇಲ್ಲ. 

##
ಅನು ಅಳುತ್ತಾ ಹೇಳಿದಳು, "ಅಮ್ಮಾ ಮನೆಗೆ ಹೋಗೋಣ! "

"ಯಾಕೆ ಅನು, ನಿನಗೆ ಮಗು ಕಂಡರೆ ಇಷ್ಟವಾಗಲಿಲ್ವಾ?" ಎಂದು ಕೇಳಿದರು ಅತ್ತೆ. 

"ಛೀ... ಈ ಮಗುಗೆ ಬುದ್ಧಿಯಿಲ್ಲ! ಬಟ್ಟೆಯಲ್ಲಿ ಗಲೀಜು ಮಾಡುತ್ತೆ, ಮಾತಾಡೊಲ್ಲ, ಆಟವಾಡೊಲ್ಲ, ನನಗೆ ನಿಮ್ಮ ಮಗು ಸ್ವಲ್ಪ ಕೂಡ ಇಷ್ಟವಾಗಲಿಲ್ಲ. ಯಾಕೆ ಈ ತರಹ ಮಗೂನ ನಿಮ್ಮ ಜೊತೆ ಇಟ್ಟುಕೊಂಡಿದ್ದೀರಾ?" ಎಂದಳು ಅನು. 

##
ಅನು ಅಳುತ್ತಾ ಹೇಳಿದಳು, "ಅಮ್ಮಾ ಮನೆಗೆ ಹೋಗೋಣ! "

"ಯಾಕೆ ಅನು, ನಿನಗೆ ಮಗು ಕಂಡರೆ ಇಷ್ಟವಾಗಲಿಲ್ವಾ?" ಎಂದು ಕೇಳಿದರು ಅತ್ತೆ. 

"ಛೀ... ಈ ಮಗುಗೆ ಬುದ್ಧಿಯಿಲ್ಲ! ಬಟ್ಟೆಯಲ್ಲಿ ಗಲೀಜು ಮಾಡುತ್ತೆ, ಮಾತಾಡೊಲ್ಲ, ಆಟವಾಡೊಲ್ಲ, ನನಗೆ ನಿಮ್ಮ ಮಗು ಸ್ವಲ್ಪ ಕೂಡ ಇಷ್ಟವಾಗಲಿಲ್ಲ. ಯಾಕೆ ಈ ತರಹ ಮಗೂನ ನಿಮ್ಮ ಜೊತೆ ಇಟ್ಟುಕೊಂಡಿದ್ದೀರಾ?" ಎಂದಳು ಅನು. 

##
ಮಾರನೆಯ ದಿನ ಅಮ್ಮ ಹೇಳಿದಳು, "ಅನು, ನಿನ್ನ ಚಿಕ್ಕ-ಪುಟ್ಟ ಬಟ್ಟೆಗಳು, ಗೊಂಬೆಗಳು, ಮತ್ತು ತೊಟ್ಟಿಲನ್ನು ಕಮಲಾ ಅತ್ತೆಯ ಮಗುವಿಗೆ ಕೊಡೋಣ್ವಾ? "

##
ಮಾರನೆಯ ದಿನ ಅಮ್ಮ ಹೇಳಿದಳು, "ಅನು, ನಿನ್ನ ಚಿಕ್ಕ-ಪುಟ್ಟ ಬಟ್ಟೆಗಳು, ಗೊಂಬೆಗಳು, ಮತ್ತು ತೊಟ್ಟಿಲನ್ನು ಕಮಲಾ ಅತ್ತೆಯ ಮಗುವಿಗೆ ಕೊಡೋಣ್ವಾ? "

##
"ಇಲ್ಲ!" ಎಂದು ಕಿರುಚಿದಳು ಅನು. "ಅದು ನನ್ನ ಬಾಲ್ ಮತ್ತು ತೊಟ್ಟಿಲು. "

"ಸರಿ, ಹಾಗಾದ್ರೆ ಈ ಬಟ್ಟೆಗಳನ್ನು ಕೊಡೋಣ್ವಾ? ಅವೆಲ್ಲಾ ತುಂಬ ಚಿಕ್ಕದಾಗಿವೆ," ಎಂದಳು ಅಮ್ಮ. 

"ಇಲ್ಲ!" ಎಂದು ಮತ್ತೆ ಬೊಬ್ಬೆ ಹಾಕಿದಳು ಅನು. "ನಾನು ಈಗಲೇ ಅದನ್ನು ಹಾಕಿಕೊಳ್ಳುತ್ತೇನೆ!" 

ಆಗ ಅಮ್ಮ ಅನುವಿಗೆ ಒಂದು ಚಿಕ್ಕ ಫ್ರಾಕ್ ಹಾಕಿದಳು. ಅವಳ ತಲೆಯ ಮೇಲೆ ಒಂದು ಪುಟ್ಟ ಟೋಪಿಯನ್ನೂ ಹಾಕಿದಳು. 

##
ಮನೆಯ ಎಲ್ಲಾ ಕಡೆಯಲ್ಲೂ ಅನು ತೆವಳಿದಳು. ತನ್ನ ತಲೆಯ ಮೇಲೆ ಬಾಲ್ ಇಟ್ಟುಕೊಂಡು, "ಮೊಸರಮ್ಮ, ಸೂಪರ್ ಮೊಸರು!" ಎಂದು ಜೋರಾಗಿ ಕೂಗುತ್ತಾ ಓಡಾಡಿದಳು. 

ಅವಳ ಬುಡುಬುಡಿಕೆ  ಆಟ ಸಾಮಾನಿನೊಂದಿಗೆ  ಆಡಿದಳು, ರಾಟ-ಟಾಟ-ಟಾಟ... 

##
ಅನು ತೊಟ್ಟಿಲ ಮೇಲೆ ಹತ್ತಿದಳು. ಅದರೊಳಗೆ ತನ್ನ ಹೆಬ್ಬೆಟ್ಟನ್ನು ಚೀಪುತ್ತ ಮಲಗಬೇಕೆಂಬ ಆಸೆಯಾಯಿತು ಅವಳಿಗೆ. ಆದರೆ ತೊಟ್ಟಿಲು ಚಿಕ್ಕದಾಗಿತ್ತು. ಅದರೊಳಗೆ ಅವಳು ಹಿಡಿಸಲಿಲ್ಲ. 

ತೊಟ್ಟಿಲ ಹೊರಗೆ ಅವಳು ಕಾಲು ಚಾಚಿಕೊಂಡಳು ಮತ್ತು ಅವಳ ಕೈಗಳನ್ನು ನೇರವಾಗಿಟ್ಟುಕೊಳ್ಳಲು ಸಾಧ್ಯವಾಗಲಿಲ್ಲ. ಜೊತೆಗೆ ಬಿಗಿಯಾದ ಫ್ರಾಕ್ ಅವಳನ್ನು ಚುಚ್ಚತೊಡಗಿತು. ಅನುಗೆ ಸಾಕಾಗಿತ್ತು. ಇದರಿಂದ ಅವಳಿಗೆ ಸ್ವಲ್ಪವೂ ಖುಷಿ ಸಿಗಲಿಲ್ಲ. 

##
ಅನು ತಾಯಿಗೆ ಹೇಳಿದಳು, "ಅಮ್ಮಾ, ನಾವು ಈ ಫ್ರಾಕ್, ತೊಟ್ಟಿಲು ಮತ್ತು ಟೋಪಿಯನ್ನು ಅತ್ತೆಯ ಮಗುವಿಗೆ ಕೊಡೊಣ್ವಾ? "

"ಎಲ್ಲವನ್ನೂ ಕೊಡಬೇಕೆ? ಆದರೆ, ನೀನು ಏನು ಮಾಡ್ತೀಯಾ? " ಎಂದು ಕೇಳಿದಳು ಅಮ್ಮ.

"ನಾನು ಅವಳ ದೊಡ್ಡ ಅಕ್ಕ ಅಲ್ವಾ, ದೊಡ್ಡ ಅಕ್ಕ ಅಂದ ಮೇಲೆ ಸರಿಯಾದ ಬಟ್ಟೆಗಳನ್ನು ಹಾಕಿಕೊಂಡು, ಹಾಸಿಗೆ ಮೇಲೆ ಮಲಗಬೇಕು ತಾನೇ?" "ಓಹೋ ಹೌದಾ? ನನಗೆ ಇದು ಗೊತ್ತಿರಲಿಲ್ಲ," ಎಂದಳು ಅಮ್ಮ ನಗುತ್ತಾ. 

ಅನು ತನ್ನದೇ ಬಟ್ಟೆಗಳನ್ನು ಮೈಮೇಲೆ  ಹಾಕಿಕೊಂಡಳು. "ಅಮ್ಮಾ, ಮಗುವಿಗೆ  ಹೇಳಮ್ಮಾ, ಅವಳ ದೊಡ್ಡ ಅಕ್ಕನೇ  

ಇದನ್ನೆಲ್ಲಾ ಕೊಟ್ಟಿದ್ದು ಅಂತ! ಹೇಳ್ತೀಯಾ  ಅಲ್ವಾ ಅಮ್ಮಾ?" ಹೇಳುತ್ತಾ ಅನು ತನ್ನ  ಸ್ಕೂಟರ್ ಮೇಲೇರುತ್ತ ಜಿಗಿಯುತ್ತಾ  ಆಟವಾಡಲು ಓಡಿದಳು. 

##
* License: [CC-BY]
* Text: Madhuri Purandare
* Illustration: Madhuri Purandare
* Translation: Shalini Jaikumar
* Language: kn
