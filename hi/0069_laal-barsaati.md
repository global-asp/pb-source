# लाल बरसाती

##
रविवार के दिन, माँ-बाबा ने मनु को एक लाल रंग की बरसाती ख़रीद कर दी। 

“माँ, क्या मैं इसे अभी पहन सकता हूँ?” 

“नहीं, बेटे! केवल तभी, जब बारिश होगी। और अभी तो आसमान साफ़ है।” 

##
सोमवार धूप से भरा चमकीला दिन था। 

“माँ, क्या आज बारिश होगी?” मनु ने पूछा। 

“नहीं मनु, आज नहीं। आज बरसाती मत पहनना नहीं तो तुम अजीब लगोगे,” माँ बोलीं। 

##
मंगलवार को आसमान नीला था। 

“माँ, कब होगी पूरी मेरे मन की बात?” मनु ने पूछा। 

“आज नहीं बेटा! आज तो आसमान मे स़िर्फ एक नन्हा स़फेद बादल है,” माँ बोलीं। 

##
बुधवार को बहुत गर्मी थी। 

“माँ, बारिश क्यों नहीं हो रही?” मनु ने पूछा। 

“बेटे, मुझे लगता है बारिश जल्दी होगी शायद आज दोपहर तक हो जाये।” माँ बोलीं। 

##
गुरुवार को मनु पिकनिक पर गया। 

“माँ, अगर बारिश हुई तो? क्या मैं अपने साथ बरसाती ले जाऊँ?” मनु ने पूछा। 

“नहीं, प्यारे बेटे! आज बारिश नहीं होगी। नन्हे स़फेद बादल आसमान में बहुत ऊँचाई पर हैं,” माँ बोलीं। 

##
शुक्रवार को घटा थी। 

“माँ, आज ज़रूर बारिश होगी, है ना!” मनु ज़ोर से बोला। 

“हाँ हो सकती है, मेरे प्यारे बेटे! आज आसमान में कुछ काले बादल नीचे उतर आए हैं।” 

##
शनिवार को बिजली के ज़ोर-ज़ोर से कड़कने की आवाज़ हुई। 

“माँ, क्या यह बिजली के कड़कने की आवाज़ है, क्या अभी बारिश होगी?” मनु ने पूछा। 

##
और फिर सच में बारिश होने लगी। 

“अरे बारिश हो रही है, बारिश हो रही है,” मनु ने गाना गाया और बाहर भागा। 

##
“मनु! तुम अपनी बरसाती भूल गए।” माँ उसके पीछे दौड़ती हुई बोलीं। 

##
* License: [CC-BY]
* Text: Kiran Kasturia
* Illustration: Zainab Tambawalla
* Translation: Arti Smit
* Language: hi
