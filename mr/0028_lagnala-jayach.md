# लग्नाला जायचंय

##
माझ्या काकाचे लग्न आहे.

लग्न गावी आहे.
आम्ही सगळे लग्नाला चाललो आहोत.
सगळेजण रेल्वेने गावी जाणार आहोत.

##
आम्ही स्टेशनवर पोहोचलो.

आम्ही गाडीच्या वेळेच्या खूपच अगोदर गेलो होतो.
माझे बाबा, आई, भाऊ आणि मी.
इथे आमच्याशिवाय कोणीच नव्हते!

##
आमच्याकडे खूप सामान आहे.

दोन छोट्या बॅगा, एक मोठी बॅग,
आणि एक निळी बॅग.
शिवाय एक पाण्याची लाल बाटली सुद्घा.

##
गाडी अजून आलेली नाही.

पण आता लोकं येऊ लागली आहेत.

सगळेजण गाडीची वाट बघत आहेत.

पण आमची माणसे कशी नाही आली अजून?

##
आले! ते बघा! माझे आजोबा.
काठी टेकत चालत येत आहेत.
आम्हाला शोधत आहेत का ते?
त्यांच्या मागून आजी येते आहे.

##
“आई ग! मला तहान लागली आहे.

कोल्ड्रिंक मिळाले तर बरे होईल.”

माझ्या भावाला पण भूक लागलेली दिसते.

त्याला बहुतेक वेफर्स हवे असणार.

##
“थांबा रे!” आई म्हणाली.

“आपण अजून गाडीत चढलेलो सुद्घा नाही.  हे बघ, माझ्याकडे खायला मिठाई आणि प्यायला पाणी आहे. पण थोडे थांबलात तर बरे होईल. गाडी येईलच इतक्यात.”

##
आजोबांची पिशवी लहान आहे.
यात खाऊ असेल असे वाटत नाही.
आजीची पिशवी मात्र चांगलीच मोठी दिसते आहे.
नक्कीच यात खूप खाऊ असणार.

##
आत्या आणि काकी पण आले.

जाडी काकी आणि बारीक काका !

त्यांच्याकडे बघताना गंमत वाटते.

दोघेही एकदम टापटीप असतात.

##
आता गर्दी चांगलीच वाढली.  गाडीचा आवाज येऊ लागला.
“गाडी आली, गाडी आली,” आम्ही नुसता गलका केला.
सगळ्यांना गाडीत चढायची घाई झाली.
“अरे पण नवरा मुलगा कुठे आहे ?”

##
आम्ही सगळे तयार होतो. पण काका कुठेच दिसेना.

बाबा काकाला शोधायला गेले. आजोबा इकडे तिकडे पाहू लागले.

आई काळजीत पडली.

##
पण आजी नुसतीच हसत होती.
“तो बघा आला,” आजी म्हणाली.

काका धावत धावतच गाडीत शिरला.

“सॉरी, सॉरी, ओरडू नका.”

काका हसत हसत पुढे आला.

आता आम्ही सगळे गाडीत चढलो होतो.

अखेर गाडी सुरू झाली.

##
* License: [CC-BY]
* Text: Rukmini Banerji
* Illustration: Santosh Pujari
* Translation: Meera Tendolkar
* Language: mr
