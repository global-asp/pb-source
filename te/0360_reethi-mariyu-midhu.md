# రీతి మరియు మిథు

##
రీతి శెలవలు మొదలయ్యాయి. కాని రీతికి సంతోషం లెదు. ఎందుకంటె రీతికి శేలవలంటే ఇష్టం లెదు. తనకి స్కూల్కి వెళ్ళడమంటే ఇష్టం! రీతికి స్కూల్లో చాలా మంది స్నేహితులున్నారు. ఇంటిలో మాత్రం తనతో ఆడుకొనేవారు ఎవరు లెరు.

##
రీతికి ఒ నాన్న ఉన్నాడు. ఆయన రీతికి బొమ్మలు తెచ్చిపెడతాడు, కధలు చెపుతాడు. ఇది రీతికి ఇష్టం. రీతి వాళ్ళ నాన్న రోజూ ప్రొద్దున్నే యోగా చేస్తాడు. రీతికి ఇది కూడా ఇష్టం. నాన్నని అనుకరించడానికి ప్రయత్నిస్తుంది.

##
రీతికి ఒ అమ్మ ఉంది. ఆమె కవితలు రాస్తుంది, మరియు కంప్యూటర్ ఉపయోగించి పనిచేస్తుంది.
రీతికి అమ్మతో పాటు కంప్యూటర్ ని చూడడమంటే ఇష్టం.

రీతికి అమ్మ పొట్టని చూడడమంటే కూడా ఇష్టం.
అమ్మ పొట్ట పెద్దగా, గుండ్రంగా తయారవుతోంది. ఎందుకంటె అందులో ఒక శిశువు ఉంది కాబట్టి.

అమ్మ అంటుంది: "త్వరలోనే నీతో ఆడుకోడానికి ఒక తమ్ముడో లేక చెల్లెలో వస్తారు." రీతికి ఇది ఇష్టం. కాని ప్రస్తుతం తనతో ఆడుకోడానికి ఎవరు లెరు. తన స్నెహితులేవరు దగ్గరలో నివసించరు.

##
ఒక రోజు డోర్బెల్ మోగింది. తలుపు తెరిస్తే పొరుగింటిలో ఉండే దాస్ అంకుల్ అక్కడ నిలబడి ఉన్నారు. అయన చేతిలో నలుపు పంజరంలో ఒక ప్రకాశవంతమైన పచ్చని చిలుక ఉంది.

అయన అన్నారు. "మేము ఊరు వదిలి వెళుతున్నాము. మా మిధుని ఒక పెంపుడు పక్షిలా ఉంచుకుంటారా? ఇది మాటలాడగలదు!"

అమ్మ, నాన్న ఒకరికేసి ఒకరు చూశారు. పక్షులని పంజరాలలో ఉంచకూడదని వారి అభిప్రాయం.
కాని రీతికి చాలా ఆనందంగా ఉంది. "అవును, సరే, అంకుల్," అని అంది, ఒక పెద్ద నవ్వుతో. ఈ విధంగా మిథు రీతి యొక్క కొత్త స్నెహితుడు అయ్యాడు.

##
"హలో మిథు!" అంది రీతి.

మిధు రీతికేసి చూసాడు.

"హలో!" అన్నాడు. "హలో!"

రీతి సంబర పడిపోయింది. "నీ పేరు ఏమిటి?" అని అడిగింది.

"హలో!" అని జవాబు వచ్చింది చిలుక నుండి.

"కాదు." అంది రీతి. "నీ పేరు మిథు. నువ్వు మిధు అనాలి."

"హలో!" అన్నాడు మిథు.

##
"కాదు, కాదు," అంది రీతి తల ఊపుతూ. "మళ్ళి ప్రయత్నం చేద్దాం. నా పేరు రీతి. మిథు, జాగ్రత్తగా విను. నా పేరు రీతి. నా పేరు ఏమిటి?

"హలో," అన్నాడు మిథు.

"కాఆఆదు!" అంది రీతి నవ్వుతు. "మిధు, నువ్వు అల్లరి పిల్లాడివి."

రీతి ప్రతి రోజు మిధుకి కొత్త మాటలు నేర్పించడానికి ప్రయత్నించింది. "నా-న్నా అను. అ-మ్మా అను. రీ-తీ అను."

కాని మిథు ఒకే మాట మాటలాడాడు: "హ-లో."

##
ఒక రోజు అమ్మ రీతిని ఊరికి ఇంకో వైపు ఉన్న రీతి స్నేహితురాలి పుట్టినరోజు
వేడుకకు తీసుకుని వెళ్ళింది. అక్కడ రీతి తన స్నేహితురాల్లందరినీ
కలుసుకొంది, వారితో సరదాగా గడిపింది. పుట్టినరోజు కాకేలో ఒక ముక్క రీతి మిథు కోసం తీసుకొని వచ్చింది.

##
కాని--వాడు ఎక్కడ ఉన్నాడు?

ఒక గది నుండి ఇంకొక గదికి ఆత్రుతగా పరుగెడుతూ, రీతి తన అమ్మని అడిగింది: "అమ్మా , మిధు ఎక్కడున్నాడు?"

"నాకు తెలియదు," అంది అమ్మ. "కాని, నువ్వు కంగారు పడద్దు. మనకి దొరుకుతాడులే."

##
అప్పుడే నాన్న ఇంటిలోకి వచ్చాడు, పంజరంలో ఉన్న మిథుతో.

"హలో," అన్నాడు మిథు.

"నీ స్నేహితుడ్ని తాజా గాలి కోసం ఉద్యానవనానికి తీసుకుని వెళ్ళాను," చెప్పాడు నాన్న.

రీతి ఉపశమనం చెందింది. మిధుకి కేకు ముక్క పెట్టింది. కాని అది మిధుకి నచ్చలెదు.

##
రీతి సెలవలు ముగిసే సమయానికి ఒక చిలుకల గుంపు రీతి గది ఖిటికికి దగ్గరున్న ఒక పెద్ద చెట్టు మీద వచ్చి వాలింది.
అవి అరుస్తూ, గట్టిగా మాటలాడుకుంటున్నాయి.

##
ఇదంతా చూసి మిథుకి తన పంజరంలో మతి పోయినట్టయ్యింది. రీతి మిధుయొక్క పంజరాన్ని ఖిటికికి పక్కనే పెట్టి ఉంచింది కదా. మిథు అరచి, పైకీ కిందకీ
దూకి, తన రెక్కలని విస్తరించుకున్నాడు.

రీతి చూస్తూ ఉంది. "అవన్నీ నీ
స్నేహితులా, మిథు?" అని అడిగింది.

మిథు సమాధానం చెప్పలెదు. ఆ చెట్టు మీద ఉన్న చిలుకలకేసి చూస్తూ ఉండిపోయాడు.

##
ఎంత త్వరగా వచ్చాయో, అంతే త్వరగా ఎగిరి పోయాయి అన్ని చిలుకలు.

"అవి ఎమన్నాయి, మిధు?" అని అడిగింది రీతి.

"హలో," అన్నాడు మిథు, బాధగా. "హలో."

##
రీతి సెలవలు ముగిసాయి. ఈవాళ స్కూల్ యొక్క మొదటి రొజు. రీతి తన స్నేహితులందరినీ మరియు గురువులని కలుసుకొంది. మధ్యాహ్న భోజన విరామ సమయంలో రీతి తన స్నేహితులతో ఆనందంగా ఆడుకోంది.

స్కూల్ మైదానం చుట్టూ చెట్ల మీద కిలకిల లాడే పక్షులు నిండి ఉన్నాయి.

##
స్కూల్ నుండి ఇల్లు చేరాకా, రీతి మిధుని తన పంజరంలో మౌనంగా కుర్చుని ఉండటం చూసింది.

"హలో మిథు," అని మెల్లగా పలకరించింది. మిధు తనకేసి చూసాడు, కాని ఏమి మాటలాడలేదు.

##
రీతి తన స్కూల్ సంచీని కింద పెట్టింది. ఖిటికిని తెరిచింది. పంజరం యొక్క తలుపుని తెరిచింది.

"వెళ్ళు మిథు," అంది. "వెళ్లి నీ స్నేహితులని వెతుకుకుని కలుసుకొ."

మిథు రీతికేసి చూసాడు.
"వెళ్ళు మిథు," అని మళ్ళి అంది. "ఎగిరిపో!"

##
మిథు తన పంజరంలో నుండి బయటకు అడుగు పెట్టాడు. ఆఖరి సారి రీతికేసి చూసాడు. కడపటి సారి "హలో" అని, తన రెక్కలను విస్తరించుకొని తన స్నేహితులని వెతుక్కుంటూ ఎగిరిపోయాడు!

##
పెంపుడు జంతువు ఎవరికి కావాలి?

ఒక విశ్వాసముగల, ప్రేమపూరితమైన స్నేహితుడు కావాలనుకున్నవారికి ఒక పెంపుడు జంతువు   కావాలి. మీరు వొంటరితనం అనుభవిస్తూ ఉంటె, లేక మీరు ఏదో కోల్పోయినట్టు మీకు అనిపిస్తూ ఉంటె, లేక కోపంగానో, బాధగానో అనిపిస్తూ ఉంటె ఒక పెంపుడు జంతువు మిమ్మల్ని ఏదో ఒకటి చేసి ఆనందపరుస్తుంది. మీ పెంపుడు జంతువు మీతో ఆడుకుంటుంది, మిమ్మల్ని సంతోషపెడుతుంది, విలువైన విషయాలని నేర్పుతుంది, మీ జీవితంలో అనంతమైన ఆనందాన్ని / సరదాలనీ తెచ్చిపెడుతుంది.   ఇవన్నీ ఎవరు కాదనుకుంటారు?

##
మీరు పెంపుడు జంతువుని ఉంచుకోవాలా, లేదా?
పెంపుడు జంతువులని ఉంచుకోవడం సరదాగానే ఉంటుంది కాని అప్పుడే ఒకటి ఇంటిలోకి తెచ్చుకోవద్దు! జాగ్రత్తగా ఆలోచించండి.

మీ తల్లి తండ్రులు పెంపుడు జంతువుని ఉంచుకోవడానికి వోప్పుకుంటారా?

మీకు నిజంగా పెంపుడు జంతువు అవసరమా? పెంపుడు జంతువు అనేది ఒక బొమ్మ కాదు, విసుపు పుట్టాక విసిరి పారేయడానికి.

పెంపుడు జంతువులకి తిండీ, శుభ్రమైన నీరు, వ్యాయామము, మరియు ప్రేమా అవసరము. వాటికి శిక్షణ, స్నానాలు, పశువైద్యుడు అవసరము. అంటే, ప్రతి రోజు అదనపు పని. మీకు అంత సమయం ఉందా?

ఒక పెంపుడు జంతువు తన మట్టి పాదాలతో మురికి చేసినా, మీ జోళ్ళని నవిలేసిన దాన్ని క్షమించగలరా?

##
నేను ఒక పెంపుడు జంతువుకి సిద్ధంగా ఉన్నానా?
మీ సన్నిహిత స్నేహితుడికి ఒక పెంపుడు జంతువు ఉంది, మీకు ఒకటి కావాలని ఉంది. కాబట్టి మీరు కూడా ఒక కుక్కనో, పిల్లినో, ఎలకనో తెచ్చుకోవలేమో అనుకుంటున్నారు.
అక్కడే ఆగండి, ఒక పెంపుడు జంతువుని తెచ్చుకునే ముందు మిమ్మల్ని మీరు ఈ ప్రశ్నల్ని అడగండి.

ఒక పెంపుడు జంతువుని చూసుకునే సమయం నాకు ఉందా?
ఒక పెంపుడు జంతువుని ఉంచుకోవడం ఒక పె-ఎ-ద్ద బాధ్యత. శిక్షణకైనా, భోజనం పెట్టడానికైనా, ప్రేమ పంచడానికైన సమయం కావాలి, చాలా సమయం.

ఒక పెంపుడు జంతువుకి అవసరమైన స్థలం ఇంటిలో ఉందా?
పిల్లులు, చేపలు, పక్షులు వంటి చిన్న పెంపుడు జంతువులు ఎటువంటి పరిమాణం గల ఇంటిలోనైన సర్డుకుపోతాయి. కానీ కుక్కలకి పరుగులు తీయడానికి మరియు వ్యాయామానికి స్థలం కావలసి వస్త్తుంది.

##
నాకు ఎటువంటి పెంపుడు జంతువు కావాలి?

మీకు ఏదైనా ప్రత్యేకమైన పెంపుడు జంతువు కావాలంటే ఒక పశువైద్యుడుతోనో లేక అటువంటి పెంపుడు జంతువు ఉన్న వారితోనో మాటలాడండి, అవి ఏమి తిండి తింటాయో, ఎలా ప్రవర్తిస్తాయో తెలుసుకోండి. అప్పుడు గట్టిగా ఆలోచించండి, అది మీకు సరిపడుతుండా అని.

నాకు పెంపుడు జంతువుని ఉంచుకునే స్తోమత ఉందా?
పెంపుడు జంతువులకి తిండీ, శుభ్రమైన నీరు, వ్యాయామము, మరియు ప్రేమా అవసరము. అన్ని పెంపుడు జంతువులకి భోజనం, ఆశ్రయం కావాలి. ఆ పైన, టీకాలు, వైద్య పరిక్షలు, మరియు చికిత్స కోసం పశువైద్యుడు దగ్గరకి వెళుతూ ఉండాలి.

ఇంటిలో ఒక పెంపుడు జంతువుని స్వాగతిస్తారా?
మీకు పసువులంటే ఇష్టం కావచ్చు కానీ మీ కుటుంబంలోని మిగతా వారికి పసువులంటే ఇష్టమేనా? ఒక పెంపుడు జంతువుని ఇంటికి తెచ్చుకునే ముందు కుటుంబ సభ్యులతో అన్నీ విషయాలని మాటలాడుకొవాలి.

##
* License: [CC-BY]
* Text: Anupa Lal
* Illustration: Soumya Menon
* Translation: Aruna Chandaraju
* Language: te
