# ನನ್ನತ್ತ ನೋಡಿರಿ

##
ನಮ್ಮತ್ತ ನೋಡಿರಿ. ನೀವು ನಮ್ಮ ಗೆಳೆಯರಾಗ್ತೀರಾ? 

##
ನನ್ನ ಕಾಲುಗಳು ಶಕ್ತಿಯುತವಾಗಿವೆ. 

ಅವುಗಳಿಂದಾಗಿ ನಾನು ಭಾರೀಜೋರಾಗಿ ಓಡಬಲ್ಲೆ. 

##
ಮತ್ತೆ ನನ್ನ ತೋಳುಗಳು... 

ಎಂತಹ ಜೋಕಾಲಿ ಗೊತ್ತಾ! 

##
ನನಗೆ ಚಿತ್ರಿಸುವುದು ಇಷ್ಟ ನನ್ನ ಕೈಗಳಿಂದ ನಾನು ಚಿತ್ರ ಬರೀತಿನಿ. 

##
ನಾನು ನಿಮ್ಮ ಚಿತ್ರವನ್ನು ಬಿಡಿಸಲೇನು? 

ನನ್ನ ಕಣ್ಣುಗಳಿಂದ ನಾನು ನಿಮ್ಮನ್ನು ನೋಡಬಲ್ಲೆ. 

##
ಹಕ್ಕಿಗಳು ಎಷ್ಟು ಚೆನ್ನಾಗಿ ಹಾಡುತ್ತವೆ. 

ನನ್ನ ಕಿವಿಗಳಿಂದ ಅದನ್ನು ಆಲಿಸಬಲ್ಲೆ. 

##
ಆಹಾ! ಅಮ್ಮ ಹಲ್ವ ಮಾಡ್ತಾ ಇದ್ದಾರೆ. 

ನನ್ನ ಮೂಗಿಗೆ ಸುವಾಸನೆ ಬರ್ತಾ ಇದೆ. 

##
ಓ, ಈ ಕಬ್ಬಿನ ಜಲ್ಲೆ ಎಷ್ಟು ಗಟ್ಟಿ ಇದೆ! ಆದರೆ ನನ್ನ ಹಲ್ಲುಗಳೂ ಕೂಡಾ ಗಟ್ಟಿಯಾಗಿವೆ! 

##
ಇದು ಬಹಳ ಸಿಹಿ ಇದೆ. 

ನನ್ನ ನಾಲಿಗೆ ಈಗ ರುಚಿ ತಿಳಿಸಿತು. 

##
ನಾನು ಹಾಡಬಲ್ಲೆ. ನಿಮಗಾಗಿ ಒಂದು ಹಾಡು ಹಾಡಲೇನು? 

##
ಅಮ್ಮಾ ಹೇಳ್ತಾರೆ, ನನಗೆ ಒಳ್ಳೆ ಧ್ವನಿ ಇದೆಯಂತೆ. ಅದು ನನ್ನ ಗಂಟಲಿನಿಂದ ಮೂಡಿ ಬರುತ್ತದೇನು? 

##
* License: [CC-BY]
* Text: Pankaj Chaturvedi
* Illustration: Ajit Narayan
* Translation: Gowri R. Prasad
* Language: kn
