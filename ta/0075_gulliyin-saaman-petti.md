# குல்லியின் சாமான் பெட்டி

##
"என்ன ஆச்சு, தாத்தா, செய்தித்தாளைப் படிக்கவில்லையா?" என்று ஒரு நாள் காலையில் கேட்டான் குல்லி.

வாசிக்கற கண்ணாடி உடைஞ்சு போச்சு, அதில்லாம என்னால ஒண்ணுமே படிக்க
முடியாது, "என்றார் தாத்தா.

##
கவலைப் படாதீங்க, தாத்தா. என் சாமான் பெட்டியைக் கொண்டு வருகிறேன்." 

குல்லி வேகமாக ஓடிப்போய் தன் பழுப்பு நிறப் பெட்டியைக் கொண்டு வந்தான்.

##
க்ளிங்க், க்ளாங்க் , தடாம்-டும். குல்லி கண்டுபிடித்தது என்ன?

ஒரு மினுமினுக்கும் பூதக்கண்ணாடி!

நீங்கள் அதன் மூலம் பார்த்தீர்களானால், எல்லாம் நன்றாக பெரியதாகத் தெரியும்.

##
"நன்றி, குல்லி, இது அருமையா இருக்கு, இப்போ ஒவ்வொரு வரியையும் படிக்க முடிகிறது," என்று தாத்தா கூறினார்.

##
"என்ன ஆச்சு, மங்கள் சித்தப்பா?" என்று ஒரு ஞாயிறு, குல்லி கேட்டான்.

"நான் இந்த பையில் இருந்து எண்ணை ஊற்ற வேண்டும், ஆனால் இந்த போத்தலின் கழுத்து மிகவும் சிறியதாக உள்ளது. நான் கண்டிப்பாகக் கொட்டி சமையலறையில் குழப்பம் செய்துவிடுவேன்" என்று மங்கள் சித்தப்பா கூறினார்.

"கவலைப்படாதீங்க. சீக்கிரமாக உங்களுக்கு ஒண்ணு கண்டுபிடிச்சுக் கொடுக்கறேன்" என்றான் குல்லி.

##
க்ளிங்க், க்ளாங்க், தடாம்-டும். இந்த தடவை குல்லி கண்டுபிடித்தது என்ன?

ஒரு பெரிய, பரந்த வாய் புனல்!

##
மேல் இருந்து ஊற்றலாம் அழகாக, கீழே வரும் சொட்டு சொட்டாக!

"மங்கள் சித்தப்பா, இதைப் பயன்படுத்துங்கள். சமையலறை சுத்தமாக இருக்கும், சமைப்பதும் சுவாரசியமாக இருக்கும்."

##
"உன்னுடைய உதவிக்கு நன்றி, குல்லி!" 

##
"என்ன தேடறீங்க பாட்டி?" என்றான் குல்லி.
"நான் தாத்தாவின் குரங்குத் தொப்பியைத் தைத்துக்கொண்டிருந்தேன், ஊசி என் மடியிலிருந்து விழுந்து விட்டது!" என்று பாட்டி கூறினார்.

நீங்கள் இந்த அசையும் நாற்காலியில் உட்கார்ந்திருங்கள், நான் போய் என் சிறிய பழுப்புப் பெட்டியிலிருந்து ஏதாவது கண்டுபிடித்துக் கொடுக்கறேன்!" என்றான் குல்லி.

##
க்ளிங்க், க்ளாங்க், தடாம்-டும். இந்த தடவை குல்லி கண்டுபிடித்தது என்ன?

ஒரு காந்தம்! அனைத்து சிறிய உலோகப் பொருட்களும் அத்துடன் ஒட்டிக்கொள்ளும்!

##
"காந்தத்தை வருடுகிறேன் தரையில், ஊசி கிடைத்துவிடும் விரைவில்" என்றான் குல்லி.
"பாருங்கள் பாட்டி, உங்கள் ஊசி ஒட்டிக்கொண்டது. அதுமட்டுமல்லாமல்,
நீண்ட நாட்களுக்கு முன் காணாமல் போன உலோகப் பொருட்களும் கிடைத்துவிட்டது!"
நீ கெட்டிக்காரன் குல்லி, நன்றி. உன் சிறிய பழுப்புப் பெட்டி மிகவும் அருமையானது," என்று பாட்டி கூறினார்.

##
* License: [CC-BY]
* Text: Anupama Ajinkya Apte
* Illustration: Anupama Ajinkya Apte
* Translation: Praba Ram, Sheela Preuitt
* Language: ta
