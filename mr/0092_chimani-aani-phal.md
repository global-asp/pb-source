# चिमणी आणि फळ

##
एक होती चिमणी. एकदा ती बाजारात जाऊन पेरू घेऊन आली.

परत येताना पेरू चुकून एका काटेरी झुडुपात पडला. 

##
जवळच एक मुलगा काम करत होता.

चिमणीने मुलाला तो पेरू काढून देण्यास सांगितले.

पण मुलाने नकार दिला. 

##
चिमणी शेजारच्या शेतकऱ्याकडे गेली.

“शेतकरीदादा, मुलाने फळ काढून दिले नाही म्हणून त्याला शिक्षा करा,” चिमणीने शेतकऱ्याला सांगितले. पण शिक्षा करण्यास शेतकऱ्याने नकार दिला. 

##
जवळच एक गाय चरत होती. चिमणी उडत गाईजवळ आली आणि म्हणाली, “अग गाई, काटेरी झुडुपात पडलेला पेरू मुलाने मला काढून दिला नाही. शेतकऱ्याने मुलाला शिक्षा केली नाही. तेव्हा तू त्याच्या शेतात जाऊन चर,” पण गाईने चिमणीला धुडकावले. 

##
चिमणी कोळ्याकडे गेली आणि म्हणाली, “कोळीदादा, कोळीदादा, झुडुपात पडलेला पेरू मुलाने मला काढून दिला नाही. शेतकऱ्याने मुलाला शिक्षा केली नाही. गाय शेतकऱ्याच्या शेतात चरत नाही. तेव्हा तू गाईला मार दे.” कोळ्याने चिमणीला नकार दिला. 

##
मग चिमणी उंदराकडे गेली. उंदराला म्हणाली, उंदीरभाऊ, उंदीरभाऊ. झुडुपात पडलेला पेरू मुलाने मला काढून दिला नाही. शेतकऱ्याने मुलाला शिक्षा केली नाही. गाय शेतकऱ्याच्या शेतात चरत नाही. कोळी गाईला मारत नाही. तेव्हा तू कोळ्याचे जाळे कुरतड. पण उंदरानेही लक्ष दिले नाही. 

##
मग चिमणी मांजराकडे गेली. मांजराला म्हणाली, “मनीताई, मनीताई. झुडुपात पडलेला पेरू मुलाने  

मला काढून दिला नाही. शेतकऱ्याने मुलाला शिक्षा केली नाही. गाय शेतकऱ्याच्या शेतात चरत नाही. कोळी गाईला मारत नाही. उंदीर कोळ्याचे जाळे कुरतडत नाही. तेव्हा तू उंदराला खा.” पण मांजरीने चिमणीचे मुळीच ऐकले नाही. 

##
कोणीच मदत करेना म्हणून चिमणी काळजीत पडली.

मग तिला आपल्या मुंगी मैत्रिणीची आठवण झाली. 

##
मुंगी थोडी दूरच होती. तिच्याजवळ जाऊन चिमणीने तिला विचारले की ती मांजराला चावेल का? मुंगी कबूल झाली. 

##
मुंगी मांजराला चावली. मांजरीने उंदीर पकडला. 

उंदराने कोळ्याचे जाळे कुरतडले. 

कोळ्याने गाईला मार दिला. गाय शेतात घुसली. 

शेतकऱ्याने मुलाला धपाटा घालून शिक्षा केली. 

##
मुलाने झुडुपात पडलेले फळ उचलले.  

चिमणीला आनंद झाला. 

तिने आपल्या मैत्रिणीचे आभार मानले. 

##
चिमणी एका जागी जाऊन बसली आणि तिने फळावर टोच मारली तोच तिच्या डोक्यावर दणका बसला आणि ती बेशुद्ध पडली. चिमणीला कोणी मारले? त्याचे असे झाले, की तिच्या डोक्याला लाकडाचा एक ढलपा लागला. एक कावळा चोचीत ढलपा घेऊन उडत होता आणि ढलपा चोचीतून निसटून नेमका चिमणीच्या डोक्यावर पडला. आणि ही गोष्ट इथेच संपली. 

##
* License: [CC-BY]
* Text: Venkatramana Gowda
* Illustration: Padmanabh
* Translation: Pratham Mumbai Team
* Language: mr
