# राजू आणि भाज्या

##
नेहमीप्रमाणे तयारी करून राजू शाळेत निघाला.

वाटेत काहीतरी विचित्रच गोष्टी त्याला दिसल्या. 

##
त्याच्या पुढे काही निराळ्याच आकाराची मुले पाठीवर शाळेची बॅग घेऊन चालत होती. 

##
ती सगळी मुले भाज्यांसारखी दिसत होती.

बाजारात दिसतात तशा भाज्या. राजूचे कुतूहल वाढले. 

##
राजूने भरभर चालायला सुरुवात केली. त्याला त्या मुलांना लवकरच गाठायचे होते.

कधी एकदा त्यांना पाहतो असे त्याला झाले. 

##
एकदाचे राजूने मुलांना गाठले. त्यांच्या चेहऱ्याकडे राजू पाहू लागला.

राजूला आश्‍चर्यचा धक्काच बसला. 

##
ती मुळ्याची भाजी होती. बाजारात मिळते ती. 

##
“अरे तुम्ही !” राजू आश्‍चर्याने बोलला. 

मुळ्याच्या जुड्या काहीच बोलल्या नाहीत. एकमेकांकडे पाहून त्या नुसत्याच हसल्या. 

##
“चाललात तरी कुठे तुम्ही?” राजूने पुन्हा विचारले. 

“कुठे म्हणजे? तुझ्या शाळेत.” सर्व जुड्या एका सुरात बोलल्या. 

##
त्यांच्या त्या आवाजाने राजूला हवेतील थंडावा जाणवला.

त्याला एकदम प्रसन्न वाटू लागले. हवेतून चालल्यासारखा राजू पुढे निघाला.

पुढे जाऊन काने पुन्हा मागे वळून पाहिले. 

##
पाहतो तर काय! निरनिराळ्या हिरव्या भाज्या. त्यासुद्धा पाठीला बॅग लावून येत होत्या. एका रांगेत शिस्तीत चालल्या होत्या. मुळा भाजी पुढे, त्यामागे हिरव्या भाज्या आणि मध्ये राजू अशी वरात दिमाखात निघाली. 

##
राजूचा आनंद गगनात मावेना. शाळेत कधी जातो असे त्याला झाले. एकदाचे सगळे शाळेत पोहोचले. शाळेतील इतर मुले आश्‍चर्याने बघतच बसली. राजू आणि भाज्या! 

##
राजूच्या बाई वर्गाबाहेर आल्या. त्यांना खूप गंमत वाटली. 

त्यांनी राजूला पाठ थोपटून शाबासकी दिली. 

आणि म्हणाल्या, “शाब्बास राजू” राजूला एकदम भरून आले. 

तो म्हणाला, “धन्यवाद.” सगळी मुले राजूकडे कौतुकाने पाहू लागली. 

##
नंतर राजूच्या लक्षात आले की आपल्या पाठीवर कोणीतरी जोरात थोपटते आहे. त्याने डोळे उघडले. त्याला आईचा आवाज ऐकू आला. “राजू ऊठ, शाळेला उशीर होतो आहे.” ती त्याच्या पाठीवर थोपटत होती. “अरेच्या ! स्वप्न पडले होते तर !” राजूच्या लक्षात आले. तो खूप आनंदात होता. 

##
वापरा तुमची कल्पनाशक्ती आणि रंगवा हे चित्र. अगदी तुम्हाला हवं तसं ! 

##
वापरा तुमची कल्पनाशक्ती आणि रंगवा हे चित्र. अगदी तुम्हाला हवं तसं! 

##
* License: [CC-BY]
* Text: Venkatramana Gowda
* Illustration: Padmanabh
* Translation: Pratham Mumbai Team
* Language: mr
