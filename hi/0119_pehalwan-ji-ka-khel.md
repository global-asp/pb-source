# पहलवान जी का खेल

##
पहलवान जी रोज़ कसरत करते।

##
एक बार उन्हें खेल खेलने का शौक चढ़ा। वह जा पहुँचे मैदान में।
बोले,"मैं भी खेलूँगा।"
बच्चे डर कर मान गये।

##
मगर पहलवान जी किक मारते तो कभी बॉल फूट जाती...
तो कभी गोली* ही उड़ जाता।

*गोल की रक्षा करने वाला खिलाड़ी

##
बच्चे परेशान कि आखिर किया क्या जाये?

##
एक दिन गप्पू बोला,"पहलवान जी चलो किक्रेट खेला जाये।"
पहलवान जी मान गये। फिर बोले,"पहले बल्लेबाज़ी मैं करूँगा।"

##
गप्पू ने उछल कर गेंद फेंकी।

##
पहलवान जी सँभल न पाये। गेंद उनकी खोपड़ी से टकरायी टन्न... से।

##
पहलवान जी बोले,"मैं गेंद फेकूँगा।"
गप्पू मान गया।
फिर बोला,"पहलवान जी उछल कर गेंद मत फेंकना। मुझे डर लगता है।"

##
पहलवान जी नहीं माने।
ज़ोर से उछले।

##
सँभल न पाये और  गिरे धड़ाम से।

##
पहलवान जी उठे और बोले,"मैं फ़ील्डिंग करूँगा।"
गप्पू मान गया।

##
गप्पू ने बल्ला घुमाना शुरू किया। गेंद भागने लगी सर्र...सर्र...सर्र...
हाँफते पहलवान जी उसे पकड़ने दौड़ते भद्द... भद्द... भद्द...

##
पहलवान जी की साँस फूल गयी। वह मुहँ फैलाते हुए   बोले, “मै विकेट-कीपिंग करूँगा।"
गप्पू मान गया।

##
गप्पू ने ऊँची गेंद फेंकी। बल्लेबाज़ झुक गया। पहलवान जी सँभल न पाये। गेंद जा घुसी उनके मुँह में गप्प से...

##
"न बाबा, मुझे नहीं खेलना," पहलवान जी की हालत खराब हो गयी।
वह वहाँ से भाग लिये।
गप्पू ने नयी गेंद निकाली और सब आराम से खेलने लगे।

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Language: hi
