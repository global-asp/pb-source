# राणीचा शाळेतलापहिला दिवस!

##
आज माझ्या शाळेचा पहिला दिवस! आई माझा हात धरून मला घेऊन चालली आहे. 

“आई गं, आता मी मोठी झालेय हं.” मी म्हणते. 

“सोड माझा हात, मला एकटीला चालू दे!”  आई माझा हात आणखी घट्ट पकडते. 

##
शाळेपाशी मुलांची खूपच गर्दी आहे.  कुणी बसनं येतंय, कुणी कारमधून. 

काही जण रिक्षानं तर काही सायकलवरून.  माझ्यासारखी चालत येणारी मुलंपण आहेत. 

##
आम्ही आता शाळेच्या दाराशी पोचलोय. 

आई माझा हात सोडते. आतमध्ये मला एकटीलाच जायचंय. 

माझ्या भोवती कितीतरी नवे चेहरे दिसतायत. 

##
मी एक पाऊल पुढे टाकते. मग दुसरं. मागे वळून बघते, तर आई लहान लहान होत चाललीय.  ती दिसेनाशीच होईल का? मी धावत आईकडे जाते. 

आता मला मी इतकी मोठी झालेय असं नाही वाटत.  मी तिचा हात पकडते.

आणि म्हणते, "तू मला सोडून जाऊ नको."

##
आता सगळी मुलं आत गेलीत.  बाहेर मी एकटीचआहे.  बाई बाहेर येतात आणि माझ्याकडे बघून हसतात. मीपण हसते.

आई म्हणते, “तू शाळा सुटल्यावर बाहेर येशील नं, तेव्हा मी इथेच असेन, बरं का.”  

मी तिचा हात सोडते. ती माझ्याकडे बघत हात हलवते.

##
मी धावत आत जाते. 

शाळा सुटली की आई परत इथेच भेटणार! 

##
* License: [CC-BY]
* Text: Cheryl Rao
* Illustration: Mayur Mistry
* Translation: Varsha Gajendragadkar
* Language: mr
