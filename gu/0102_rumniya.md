# રૂમણીયા

##
એક વાર, ખુબ વર્ષો પેહલા, રૂમણીયા જયારે નાની છોકરી હતી ત્યારે નાના, નાની અને રૂમણીયા એક લગ્નમાં ગયા. આ પાર્ટીમાં સેકડો લોકો હતા જેમાં મોટા ભાગના લોકો ખાવાની ચીજોને ટોળે વળ્યા હતા.

##
એવામાં નાની પાસેથી રૂમણીયા ગુમ થઈ ગઈ.

નાની ખુબ આશાવાદી વ્યક્તિ છે.

આશાવાદી નો અર્થ છે ભરોસો હોવો.

##
જયારે કોઈ વસ્તુ ખોવાઈ જાય, ત્યારે નાનીને ચિંતા નહોતી થતી; એમના મનમાં એવું થથું કે બધું સીધું થઇ જશે અને નજીકના સમયમાં બધું સમું-સુતરું ઉતરશે. આથી નાનીને ખાસ એવી ચિંતા ના થઇ કે રૂમણીયા ખોવાઈ ગઈ છે.

##
બીજી બાજુ રૂમણીયા કે જે માત્ર દોઢ વર્ષની હતી. તેને ખુબ ચિંતા થઇ અને તેના મનમાં નાની જેવી આશા નહોતી. પણ નાનાં બાળકની જેમ મુર્ખતાપુર્વક રડવાને બદલે રૂમણીયાએ કદમ ઉઠાવવાનો નિર્ણય કર્યો.

##
આટલા વિશાળ ટોળામાં દોઢ વર્ષની એક નાની છોકરી માટે પોતાની નાનીને શોધવા બધા લોકોના ચહેરા તપાસવા એ એકદમ અશક્ય કામ હતું.

##
હકીકતમાં, યોગ્ય વ્યક્તિને શોધવા પગ પર નજર કરવી સહેલુ હતું; તેમના બુટ અને સેન્ડલ પરથી!

##
તો રૂમણીયાએ એવું જ કર્યું. એણે રૂમના એક છેડેથી પોતાનું કામ શરૂ કર્યું.

##
એણે એક એક મહિલાની સાડી ઉંચી કરી,  જ્યાં સુધી એ જાણીતા સાડી અને પોતે ઓળખતી હતી તે સેન્ડલ પાસે આવી ત્યાં સુધી!

##
જયારે રૂમણીયાએ એ સાડી અને સેન્ડલ સાથે મેળ ખાતો ચહેરો જોયો, ત્યારે એ ખરેખર નાની જ હતા!!

##
નાની રૂમણીયાને તેડી લેવા વાકા વળ્યા, ત્યારે એમના મિત્રને કેહતા હતા, “જોયું, હું કહેતી હતી ને, રૂમણીયા માટે ચિંતા કરવા જેવી કોઈ વાત નથી. ગમે ત્યારે તમારું કંઈક ખોવાઈ જાય, ગમે તે ભોગે તમે એ શોધી જ લેશો.”

##
* License: [CC-BY]
* Text: Rukmini Banerji
* Illustration: Henu
* Translation: Kalpana Palkhiwala
* Language: gu
