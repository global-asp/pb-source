# अभी नहीं, अभी नहीं!

##
मैंने अज्जी से पूछा, “क्या मैं कुछ लड्डू खा लूँ?” 

“अभी नहीं बेटा, कल खा लेना।” 

लेकिन मैं कल तक रुकना नहीं चाहता। 

##
मैंने अज्जा से पूछा, “क्या मैं अपने दोस्तों के साथ खेलने जाऊँ?” 

“अभी नहीं बेटा, पहले सो लो।” 

लेकिन मैं अभी सोना नहीं चाहता। 

##
मैंने मम्मी से पूछा, “क्या मैं ये कपड़े पहन लूँ?” 

“अभी नहीं बेटा, कल पहन लेना।” 

लेकिन मैं कल तक रुकना नहीं चाहता। 

##
मैंने पापा से पूछा, “क्या मैं उस सुंदर से डिब्बे को खोल लूँ?” 

“अभी नहीं, अभी नहीं। तुम्हें थोड़ा रुकना पड़ेगा!”  लेकिन मैं रुकना नहीं चाहता। 

##
“बड़े हमेशा क्यों कहते रहते हैं, अभी नहीं, अभी नहीं?” 

उस रात मैं ग़ुस्से में सो गया। 

##
अगले दिन, मैं जल्दी उठा और रसोई में गया।  अज्जी ने कहा, “तुम ये लड्डू खा सकते हो।” 

##
अज्जा ने कहा, “अब हम क्रिकेट खेल सकते हैं।” 

मम्मी ने कहा, “अब तुम ये कपड़े पहन सकते हो।” 

पापा ने कहा, “तुम ये डिब्बा खोल सकते हो!”  और उन सभी ने कहा, “जन्मदिन मुबारक हो!” 

##
* License: [CC-BY]
* Text: Rohini Nilekani
* Illustration: Ruchi Shah
* Translation: Vartul Adishesh Dhaundiyal
* Language: hi
