# ಮೇಲ್ಪ್ರಪಂಚ, ಕೆಳಪ್ರಪಂಚ

##
ಫಾತೀಮಾಳಿಗೆ ಭಾನುವಾರ ಮಧ್ಯಾಹ್ನಗಳೆಂದರೆ ಬಹಳ ಇಷ್ಟ. ಊಟಕ್ಕೆ ಹುರುಳಿ ಮತ್ತು ಕೊಫ್ತಾತಿಂದ ನಂತರ, ಅಮ್ಮ ಸೋಫಾ ಮೇಲೆ ದಿನಪತ್ರಿಕೆ ಓದುತ್ತಿದ್ದರು ಮತ್ತು ಬಾಬ ಒಂದು ಲಘು ನಿದ್ರೆ ತೆಗೆದುಕೊಳ್ಳಲು ಸದ್ದಿಲ್ಲದೆ ಜಾರಿಕೊಳ್ಳುತ್ತಿದ್ದರು.

##
ಫಾತೀಮಾ ತನ್ನ ಪುಸ್ತಕದೊಂದಿಗೆ ತನ್ನ ಮನೆಯ ಬಳಿ ಇದ್ದ ಉಲ್ಲಾಸಕರವಾದ ಹಸಿರು ಕಾಡಿಗೆ ಚಲಿಸಬಹುದಿತ್ತು. ಕಾಡಿನ ಜೀವಿಗಳು ನಿದ್ರಿಸುತ್ತಿರುತ್ತವೆ, ಆದ್ದರಿಂದ ಅಲ್ಲಿ ಅವಳೊಬ್ಬಳೇ, ಕಾಡಿನ ಮರಗಳ ಸ್ತಬ್ಧ ಅಪ್ಪುಗೆಯಲ್ಲಿ ಮೈ ಮುದುರಿ ಮಲಗಬಹುದಿತ್ತು.

##
ಫಾತೀಮಾ ಮತ್ತೀಮರದ ನೆರಳಿನಲ್ಲಿ ಕುಳಿತು ಪರ್ಣಭರಿತವಾದ ಮೇಲಿನ ಲೋಕದತ್ತ ದಿಟ್ಟಿಸಿ ನೋಡುತ್ತಿದ್ದಳು. ಅಮ್ಮ ಅವಳಿಗೆ ಮರದ ಕೊಂಬೆಗಳನ್ನು ಏರಬಾರದೆಂದು ಎಚ್ಚರಿಸಿದ್ದರು. ಅಡಿಯಲ್ಲಿಯೇ ಸುರಕ್ಷಿತವಾಗಿತ್ತು. ಫಾತೀಮಾಳಿಗೆ ಭಯಾನಕ ಮೇಲಿನ ಲೋಕದಲ್ಲಿ ಏನಿದೆಯೆಂದು ಗೊತ್ತಿರಲಿಲ್ಲ.

ಆದರೆ ಆ ದಿನ ಫಾತೀಮಾಳಿಗೆ ಒಂದು ವಿಸ್ಮಯ ಕಾದಿತ್ತು.

ಅವಳೊಂದು ಹಾಳೆಯನ್ನು ತಿರುಗಿಸಿದಾಗ ಫಾತೀಮಾಳ ತಲೆಯ ಮೇಲೆ ಸಣ್ಣದಾಗಿ ‘ಧಪ್’ ಎಂದು

ಏನೋ ಬಿದ್ದಂತಾಯಿತು!

"ಅಯ್ಯೋ" ಎಂದು ಕಿರುಚಿ ತನ್ನ ನೋಯುತ್ತಿರುವ ತಲೆಯನ್ನು ತಿಕ್ಕಿದಳು. ಅದೊಂದು ಕಡಲೇಕಾಯಿ ಗಾತ್ರದ ಕಿರು ಪುಸ್ತಕ.

##
ಫಾತೀಮಾ ಮೇಲೆ ನೋಡಿದಾಗ ಒಂದು ತುಪ್ಪಳದಿಂದ ಕೂಡಿದ ಪ್ರಾಣಿಯು ಎಲೆಗಳ ಕಾಂಡದ ಹಿಂದೆ ಮರೆಯಾಗಲು

ಪ್ರಯತ್ನಿಸುತ್ತಿತ್ತು.

"ಏ! ಈ ಪುಸ್ತಕ ನಿನ್ನದೇ?" ಎಂದು

ಮೇಲಿನ ಲೋಕದತ್ತ ತೋರಿಸುತ್ತಾ

ಕೇಳಿದಳು. ಆದರೆ ಅವಳಿಗೆ ಯಾವ ಉತ್ತರವೂ ಸಿಗಲಿಲ್ಲ.

##
ಆ ಕಡಲೇಕಾಯಿ ಗಾತ್ರದ  ಪುಸ್ತಕವು

ಮೇಲಿನ ಲೋಕದಲ್ಲಿದ್ದ ಎಳೆಯ

ಸುಪ್ತ ಮೂಷಕದ ಮರಿ

ಗೋಪಾಳಿಗೆ ಸೇರಿದ್ದು.

ಮೃದುವಾದ ಒಣಗಿದ ಎಲೆ ಮತ್ತು ಕೊಂಬೆಗಳಿಂದ ಮಾಡಿದ್ದ ಗೊಪಾಳ ಮನೆಯೂ ಆ ಮತ್ತೀಮರದಲ್ಲಿಯೇ ಇತ್ತು. ಆ ಸುಪ್ತ ಮೂಷಕ ಫಾತಿಮಾಳು ಓದುವುದನ್ನು

ಅನೇಕಬಾರಿ ನೋಡಿತ್ತು

ಮತ್ತು ಅವಳ ಕೂದಲಿಗೆ ಹಾಕಿದ್ದ

ಹಳದಿ ರಿಬ್ಬನ್ ಗಳೆಂದರೋ

ಬಹಳ ಪ್ರೀತಿ.

##
ಆದರೆ ಗೋಪಾಳ ಅಮ್ಮ

ಕೆಳಗಿನ ಲೋಕದಲ್ಲಿನ

ಅವಾಯಗಳ ಬಗ್ಗೆ ಎಚ್ಚರಿಕೆ

ನೀಡಿದ್ದರು. 

ಎಲ್ಲಾ ಪ್ರಾಣಿಗಳೂ ಫಾತೀಮಾ ಮತ್ತು ಇತರ ಮನುಷ್ಯರನ್ನು ಕಂಡು ಅಂಜಿಕೆಯಿಂದ ಕೆಳಗಿನ ಲೋಕಕ್ಕೆ

ಅಗೋಚರವಾಗಿರಲು ಪ್ರಯತ್ನಿಸುತ್ತಿದ್ದವು.

##
ಆ ಭಾನುವಾರ ಗೋಪ ತನ್ನ ಹಸಿರೆಲೆಯ ಉಯ್ಯಾಲೆಯಲ್ಲಿ ಮಲಗಿ ಓದುತ್ತ ತೂಗಾಡುತ್ತಿದ್ದಳು. ಅವಳಿನ್ನೇನು ಕೊನೆಯ ಹಾಳೆಯನ್ನು ತಿರುಗಿಸಬೇಕೆಂದಿದ್ದಾಗ ಬಲವಾದ ಗಾಳಿ ಬೀಸಿ ಅವಳ ಸಣ್ಣ ತುಪ್ಪಳದ ಪಂಜಗಳಿಂದ ಪುಸ್ತಕವು ಹಾರಿ ಹೋಯಿತು. ಅದು ಕೆಳಕ್ಕೆ ಉರುಳಿತು! ಅದು ಕೊಂಬೆಗಳ ಮೇಲೆ ಪುಟಿದೆದ್ದು ತೇಲಿ ಹೋಯಿತು. ಆ ಪುಸ್ತಕ ಧಪ್! ಎಂದು ಫಾತೀಮಾಳ ತಲೆಯ ಮೇಲೆ ಬಿದ್ದಿತು.

ಗೋಪಾಳ ಬಾಲ ಕಂಪಿಸಿತು ಮತ್ತು ಕಿವಿಗಳು ನುಲಿಯ ತೊಡಗಿದವು. ಮೇಲೆ ಮತ್ತು ಕೆಳಗಿನ ಪ್ರಪಂಚಗಳು ಎಂದಿಗೂ ಭೇಟಿಯಾಗಬಾರದು ಎಂದು ಯೋಚಿಸಿ ಮನೆಗೆ ಧಾವಿಸಿದಳು.

##
ಫಾತೀಮಾ ಮರವನ್ನು ಹತ್ತಲಿಲ್ಲ, ಅದಕ್ಕೆ ಬದಲು ಆ ಪುಸ್ತಕವನ್ನು ಮಳ್ಳೆಗಣ್ಣಿನಿಂದ ಓದಲು ಪ್ರಯತ್ನಿಸಿದಳು. ಅಕ್ಷರಗಳು ಬಹಳ ಚಿಕ್ಕದಾಗಿತ್ತು! ಕೊನೆಗೆ ಅವಳು ಅಸ್ಥಿರವಾದ, ತುಪ್ಪಳದ ಜೀವಿಗೆ ಪುಸ್ತಕವನ್ನು ಹಿಂದಿರುಗಿಸಲು ನಿರ್ಧರಿಸಿದಳು.

ಫಾತೀಮಾ ನಿಜಕ್ಕೂ ಜಾಣೆ - ಮರು ಭಾನುವಾರ ಅವಳು ಐದು ಹೊಳೆಯುವ ಕೆಂಪು ಬಲೂನುಗಳನ್ನು ತನ್ನ ಸೊಂಟಕ್ಕೆ ಕಟ್ಟಿಕೊಂಡಳು. ಇದ್ದಕ್ಕಿದ್ದಂತೆ ಅವಳು ಮೇಲೆ ತೇಲ ತೊಡಗಿದಳು. ಮೇಲಿನ ಲೋಕದ ಕಡೆಗೆ!

ಮೇಲೆ, ಮೇಲೆ, ಮತ್ತಷ್ಟು ಮೇಲೆ ಹೋದಳು ಫಾತೀಮಾ, ಮರದ ಮೇಲ್ಭಾಗವನ್ನು ಸೇರಿದಳು.

##
ಗೋಪಾ ತನ್ನ ದಟ್ಟವಾದ ಬಾಲವನ್ನು ಸವರಿಕೊಳ್ಳುತ್ತಿದ್ದಾಗ

ಅವಳು ಐದು ಹೊಳೆಯುವ ಕೆಂಪು ಬಲೂನುಗಳನ್ನು ಕಂಡಳು! 

"ಆಹಾ ಬಲೂನುಗಳು! ಬಹುಶ: ಯಾರದ್ದಾದರೂ ಜನ್ಮದಿನವಿರಬಹುದು" ಎಂದು ಉತ್ಸುಕತೆಯಿಂದ ಯೋಚಿಸಿದಳು. ಆದರೆ ಇದೇನಿದು? 

ಹೊಳೆಯುವ ಕೆಂಪು ಬಲೂನುಗಳ ಜೊತೆ ಹಳದಿ ರಿಬ್ಬನ್ ಹಾಕಿಕೊಂಡಿರುವ ಹುಡುಗಿಯೂ ಇದ್ದಳು.

ಓಡಿ! ದೂರ ಹೋಗಿ!

ಕೆಳಗಿನ ಲೋಕದ ಮನುಷ್ಯರು

ಇಲ್ಲಿ ಬಂದಿದ್ದಾರೆ!" ಎಂದು ಗೋಪ

ಕಿರಿಚಿದಳು.

##
ಆದರೆ ಫಾತಿಮಾ ಕ್ಷಿಪ್ರವಾಗಿ, ಗೋಪಾಳಿಗೆ ಪುಸ್ತಕವನ್ನು ನೀಡಿ, "ಇದು ನಿನ್ನದೇ?" ಎಂದು ಕೇಳಿದಳು.

ಗೋಪ ಪುಸ್ತಕವನ್ನು ಬೇಗನೆ ಕಸಿದುಕೊಂಡು ಮುಗುಳುನಗೆ ಬೀರಿದಳು. ಫಾತೀಮಾ ನಕ್ಕಳು. ಗೋಪ ತನ್ನ ರಿಬ್ಬನ್ಗಳನ್ನು ದಿಟ್ಟಿಸಿ ನೋಡುವುದನ್ನು ಗಮನಿಸಿ, ಅವಳ ಬಾಲಕ್ಕೆ ಮತ್ತೊಂದು ರಿಬ್ಬನ್ ಸುತ್ತಿ ಒಂದು ಚೊಕ್ಕವಾದ ಕುಣಿಕೆಯನ್ನು ಕಟ್ಟಿದಳು. ಫಾತೀಮಾ ಮತ್ತು ಗೋಪ ಕೈ ಹಿಡಿದು ಅನ್ವೇಷಿಸಲು ಹೊರಟರು.

##
ಫಾತಿಮಾ ಮತ್ತು ಗೋಪ ಅರಣ್ಯದ ಮರಗಳ ಮೇಲ್ಚಾವಣಿಯ ನಡುವಿನ ಅಂತರದಲ್ಲಿ ಜಿಗಿದು ಓಡಾಡಿದರು.

ಅವರು ತಲೆಕೆಳಗಾಗಿ ನಿದ್ರಿಸುವ ಹಣ್ಣು ತಿನ್ನುವ ಬಾವಲಿ ಬಾನ್ಕೀಯನ್ನು ಕಾಡಿಸಿದರು. ಬಾನ್ಕೀಗೆ ಅವರು ತಿವಿಯುವುದು ಇಷ್ಟವಾಗಲಿಲ್ಲ. ಅವನು ಸಿಡುಕಿನಿಂದ ಗುರುಗುಟ್ಟಿ, ಪಕ್ಕದ ಕೊಂಬೆಗೆ ಹಾರಿ ಹೋದನು.

"ಈ ಮಕ್ಕಳು ನನಗೆ ವಿಶ್ರಾಂತಿ ತೆಗೆದುಕೊಳ್ಳಲು ಬಿಡುವುದಿಲ್ಲ"

ಎಂದು ಆಲೋಚಿಸುತ್ತಾ,

ಶೀಘ್ರದಲ್ಲೇ ಅವನು ತನ್ನ ಕನಸಿನ

ಲೋಕಕ್ಕೆ ಜಾರಿ ಒಂದು ಅಂಜೂರದ

ಮರದ ಮೇಲೆ ನೇತಾಡುತ್ತ ಸಿಹಿಯಾದ ದುಂಡನೆಯ

ಹಣ್ಣುಗಳನ್ನು ತಿನ್ನುತ್ತಿದ್ದನು.

##
ಕೆಂಜಿಗಗಳು ಅಭಿನಂದಿಸಲೂ

ನಿಂತು ಶುಭ ಹಾರೈಸುವುದನ್ನೂ ಮರೆತು ಸಾಲಾಗಿ ಹೋಗುವುದರಲ್ಲೇ ಮಗ್ನರಾಗಿದ್ದ ನೇಕಾರ ಇರುವೆಗಳ ಉದ್ದನೆಯ ಸಾಲನ್ನು ಗೋಪಳ ಸಹಾಯದಿಂದ ಫಾತಿಮಾ ದಾಟಿದಳು.

ಉದ್ದನೆಯ ಸಣಕಲ ಕಾಲುಗಳು ಮತ್ತು ಗುಳ್ಳೆ ಆಕಾರದ ಮೈಯ್ಯುಳ್ಳ

ನೇಕಾರ ಇರುವೆಗಳು ಇಡೀ

ಮರದಲ್ಲಿ ಅಲೆದಾಡುತ್ತಿದ್ದವು. 

ಈ ಇರುವೆಗಳಿಗೆ ಇರುವುದಕ್ಕೆ

ತುಂಬಾ ಇಷ್ಟ! ಅವೆಲ್ಲಾ

ಒಟ್ಟೊಟ್ಟಾಗಿ ಸೇರಿ ದೊಡ್ಡ

ಎಲೆಗಳನ್ನು ಸೇರಿಸಿ ಹೊಲೆದು

ಆರಾಮದಾಯಕ

ಗೂಡುಗಳನ್ನಾಗಿ ಮಾಡುತ್ತವೆ.

##
ನಂತರ ಫಿರ್ಕಿ ಮರಗಳ

ಮೇಲ್ಚಾವಣಿಯಲ್ಲಿ ವಾಸಿಸುವ ಕಪ್ಪೆ

ಯನ್ನು (ಕಾನೊಪಿ ಫ್ರಾಗ್ ) ಸಂದಿಸಿದರು.

ಹಳದಿ ಪಾದಗಳು, ಕೆಂಪು ಕಣ್ಣುಗಳು, ಮತ್ತು ನೀಲಿ ದೇಹ! "ಇವನೊಂದು ಕಾಮನಬಿಲ್ಲಿನಂತಿದ್ದಾನೆ" ಎಂದುಕೊಂಡಳು ಫಾತೀಮಾ. ಫಿರ್ಕಿಗೆ ತನ್ನ ಮೇಲಾವರಣದಲ್ಲಿ ಒಂದು ಮಾನವನನ್ನು ಕಂಡು ಬಹಳ ಆಶ್ಚರ್ಯವಾಗಿ ಶಾಖೆಯ ಮೇಲಿದ್ದ ತನ್ನ ಬಲವಾದ ಹಿಡಿತವನು ಇನ್ನೇನು ಬಿಟ್ಟುಬಿಡುತ್ತಿದ್ದನು! ಅವನು ಸಣ್ಣ ಧ್ವನಿಯಲ್ಲಿ ಹಾರೈಸುವಂತೆ ವಟ್ರಗುಟ್ಟಿ ತಟ್ಟನೆ ತನ್ನ ಆಹಾರವಾದ ಮಿಡತೆಯ ಮೇಲೆರಗಲು ತಿರುಗಿದನು!

ತನ್ನ ಮನೆಯ ಕೊಳದ ಸುತ್ತಲೂ ಕಪ್ಪೆಗಳನ್ನು ಅಟ್ಟಿಸಿಕೊಂಡು ಹೋಗಲು ಇಷ್ಟಪಡುತ್ತಿದ್ದ ಫಾತಿಮಾ, "ನಾನು ಕೆಳಗಿನ ಲೋಕದಲ್ಲಿ ಮಾತ್ರ ಕಪ್ಪೆಗಳಿವೆ ಎಂದು ಭಾವಿಸಿದ್ದೆ"ಎಂದಳು.

##
ಹರಿ ಎನ್ನುವ ಮುಂಗಟ್ಟೆ ಹಕ್ಕಿಯು ಅವರನ್ನು ದೂರದಿಂದಲೇ ವೀಕ್ಷಿಸುತ್ತಿದ್ದನು. ಅವನಿಗೆ ಅವರ ಗೆಳೆತನ ಬೇಕೆನಿಸಿತು.

ಹರಿ ಒಂದು ಬಹಳ ಸ್ನೇಹಪರ ಹಕ್ಕಿ ಆದರೆ ಅವನು ಬಹಳ ಜೋರಾಗಿ ಶಬ್ದವನ್ನು ಮಾಡುತ್ತಿದ್ದುದರಿಂದ ಕೆಲವು

ಪ್ರಾಣಿಗಳು ಅವನನ್ನು ದೂರವಿಡುತ್ತಿದ್ದರು. ಆದರೆ ಗೋಪ ಮತ್ತು ಫಾತೀಮಾಗೆ ಏನೂ ಅಭ್ಯಂತರವಿರಲಿಲ್ಲ.

##
"ಮೇಲಿನ ಲೋಕವು ಅಷ್ಟೇನೂ ಭಯಾನಕವಾಗಿಲ್ಲವಲ್ಲ. ನಾನೆಂತಾ ಬೆಪ್ಪಿಯಾಗಿದ್ದೆ" ಎಂದುಕೊಂಡಳು ಫಾತೀಮಾ.

"ಕೆಳಗಿನ ಲೋಕದ ಜನರು ಎಷ್ಟು ಒಳ್ಳೆಯವರು.

ನನಗಿನ್ನು ಭಯವಿಲ್ಲ" ಎಂದುಕೊಂಡಳು ಗೋಪ.

##
"ಊಂ ಊಂ ಊಂ!"

"ಓಹೋ ವೈದ್ಯ ಅಳುತ್ತಿದ್ದಾನೆ

ಎಂದನಿಸುತ್ತಿದೆ" ಎಂದಳು ಗೋಪ.

ಅವಳ ತೀಕ್ಷ್ಣವಾದ ಕಿವಿಗಳಿಗೆ ಸಣ್ಣ ಸದ್ದು ಕೂಡಾ ಸುಲಭವಾಗಿ ಕೇಳಿಸುತ್ತಿತ್ತು. ತುಂಬಾ ನಾಚಿಕೆ

ಸ್ವಭಾವದ ಹಸಿರುಬಳ್ಳಿ ಹಾವಾದ ವೈದ್ಯನೆಡೆಗೆ ಆ ಇಬ್ಬರು ಸ್ನೇಹಿತರೂ ಧಾವಿಸಿದರು.

##
"ಏನಾಯಿತು ವೈದ್ಯ?" ಎಂದು ಗೋಪ ಕೇಳಿದಳು.

ಎಂದಿಗಿಂತ ಹಸಿರಾಗಿ ಕಾಣುತ್ತಿದ್ದ ವೈದ್ಯ ಬಿಕ್ಕಿ ಅತ್ತಳು. "ಅವರು ನನ್ನ ಮನೆಯಾಗಿದ್ದ ಮರವನ್ನು ಕಡಿದುಬಿಟ್ಟರು. ಈಗ ನಾನೆಲ್ಲಿ ಹೋಗಲಿ ಎಂದು ತಿಳಿಯುತ್ತಿಲ್ಲ" ಎಂದು

ಅತ್ತನು.

ಬಾನ್ಕೀ, ದೀಪು ಮತ್ತಿತರ ಪ್ರಾಣಿಗಳೂ ತಮ್ಮ ಮನೆಗಳಿಂದ ಹೊರಬಂದವು. ವೈದ್ಯ

ನಿರಾಶ್ರಿತನಾಗಿದ್ದನು.

"ಒಂದು ಹೊಸ ಜಲ್ಲಿಗಾರೆಯ ರಸ್ತೆಯನ್ನು ಮಾಡಬೇಕೆಂದು ನನ್ನ ಮರವನ್ನು ಮಾನವರು

ಕಡಿದುಬಿಟ್ಟರು" ಎಂದು ವೈದ್ಯ ಗೋಳಾಡಿದನು.

ತಮ್ಮ ಮನೆಯನ್ನು ಕಡಿದುಹಾಕುವುದೆ! ಮೇಲಿನ ಲೋಕದವರು ಬೆದರಿ ಖಿನ್ನಿತರಾದರು.

##
"ನಾವು ವೈದ್ಯನಿಗೆ ಸಹಾಯ ಮಾಡಬೇಕು" ಎಂದಳು ಗೋಪ.

ಫಾತೀಮಾ, ಗೋಪ ಮತ್ತು ಅವರ ಹೊಸ ಸ್ನೇಹಿತರು ಒಂದು

ಶೋಧನಾ ತಂಡ ರಚಿಸಿದರು.

ಅವರು ವೈದ್ಯನಿಗಾಗಿ ಮನೆಯೊಂದನ್ನು ಬಹಳಷ್ಟು ಹುಡುಕಿ, ಕೊನೆಗೆ ಒಂದು ಹಿತವಾದ ಮರದ ಪೊಟರೆ ಸಿಕ್ಕಿತು.

ಫಾತೀಮಾ ಮೃದುವಾದ ಎಲೆ ಮತ್ತು ವೈದ್ಯನಿಗೆ ಇಷ್ಟವಾದ

ಕಿತ್ತಳೆ ಬಣ್ಣದ ಹೂಗಳ ಪದರಗಳನ್ನು ಮನೆಯ ತುಂಬ ಹಾಸಿದಳು.

ವೈದ್ಯನಿಗೆ ತನ್ನ ಹೊಸ ಮನೆ ಬಹಳ ಪ್ರಿಯವೆನಿಸಿತು. "ನನಗಿಷ್ಟು ಸ್ನೇಹಿತರಿದ್ದಾರೆಂದು ನಂಬಲಾಗುತ್ತಿಲ್ಲ! ನಾವು ಒಂದು ಔತಣಕೂಟವನ್ನು ಏರ್ಪಡಿಸಬೇಕು" ಎಂದನು.

##
ಅದೆಂತ: ಔತಣವಾಗಿತ್ತು! ಏಲ್ಲರೂ ಅವರವರ ಅಚ್ಚುಮೆಚ್ಚಿನ ಆಹಾರವನ್ನು ತಂದರು. ಗೋಪ ಕಾಯಿಗಳನ್ನು, ಹರಿ ಹಣ್ಣುಗಳನ್ನು, ಬಾನ್ಕೀಗೆ ಬಹಳ ನಿದ್ರೆ ಬರುತ್ತಿದ್ದರಿಂದ ಏನನ್ನೂ ತರಲಿಲ್ಲ, ಮತ್ತು ಇರುವೆಗಳು ಕುಳಿತುಕೊಳ್ಳಲು ಮನೆಯಲ್ಲಿಯೇ ಹೊಲೆದ ಎಲೆಗಳ ದಿಂಬುಗಳನ್ನು ತಂದರು. ಯಾರಿಗೂ ಫಿರ್ಕಿಯ ಮಿಡತೆಗಳು ಬೇಕಿರಲಿಲ್ಲ. ಫಾತೀಮಾಳಂತೂ ಬಲೂನುಗಳನ್ನು ತರಬೇಕಿತ್ತು.

ಮೊಟ್ಟಮೊದಲನೇ ಬಾರಿಗೆ, ಮೇಲ್ಪ್ರಂಚ ಮತ್ತು ಕೆಳಗಿನ ಲೋಕವೆರಡೂ ಕೂಡಿ ಒಂದೇ ಪ್ರಪಂಚವಾಯಿತು.

##
ಫಾತಿಮಾಳ ಮೇಲಿನ ಲೋಕದ ಸ್ನೇಹಿತರನ್ನು ಭೇಟಿ ಮಾಡಿ

ಗೋಪ ಮತ್ತು ಅವಳ ಗೆಳೆಯರು ಭಾರತದ ವಿಸ್ತಾರವಾದ ಅರಣ್ಯ ಮೇಲ್ಚಾವಣಿಗಳಲ್ಲಿ ವಾಸವಾಗಿದ್ದಾರೆ. ಹಾಗೆಂದರೆ ಅವರು ನಮ್ಮಂತಹ ಮಾನವರಂತೆ ಕೆಳಗಿನ ಲೋಕದಲ್ಲಿ ವಾಸವಾಗಿಲ್ಲ. ಬದಲಿಗೆ ಅವರು ಮೇಲಿನ ಲೋಕದಲ್ಲಿ ಕೊಂಬೆಗಳ ಮೇಲೆ ಜೋಲಾಡುತ್ತಾ ಮರಗಳ ಎಲೆಗಳ ಮೇಲೆ ತೂಗಾಡುತ್ತಿರುತ್ತಾರೆ.

ಎಷ್ಟೋ ಕಾಡಿನ ಮೇಲ್ಚಾವಣಿಯಲ್ಲಿದ್ದ ಜೀವಿಗಳು ಈಗ ಮರದ ಮೇಲೆ ಬದುಕುತ್ತಿವೆ. ನೀವು ಅದೃಷ್ಟಶಾಲಿಯಾಗಿದ್ದರೆ ಕೆಲವೊಂದನ್ನು ಕಾಣಬಲ್ಲಿರಿ, ಆದರೆ ಬಹುತೇಕ ಪ್ರಾಣಿಗಳು ತಮ್ಮನ್ನು ತಾವೇ ಜಾಣತನದಿಂದ ಅಡಗಿಸಿಕೊಳ್ಳುತ್ತವೆ. ಆದ್ದರಿಂದ ನೀವು ತಾಳ್ಮೆಯಿಂದಿರಬೇಕು!

ವಿಜ್ಞಾನಿಗಳು ಈ ಮೇಲ್ಚಾವಣಿಗಳ ಬಗ್ಗೆ ತಿಳಿಯಲು ಹೋದಾಗ, ಅವರು ಹಗ್ಗ ಅಥವ ಏಣಿಗಳನ್ನು ಉಪಯೋಗಿಸುತ್ತಾರೆ, ಏಕೆಂದರೆ ಮರಗಳು ಬಹಳ ಎತ್ತರವಾಗಿರುತ್ತವೆ. ಕೆಲವರು ಬಹಳ ದೊಡ್ಡದಾದ ಬಿಸಿ ಗಾಳಿ ತುಂಬಿರುವ ಬಲೂನುಗಳ ಮೂಲಕ ಮೇಲಕ್ಕೆ ಹೋಗುತ್ತಾರೆ. ಫಾತಿಮಾ ತನ್ನ ಬಲೂನುಗಳನ್ನು ಹಿಡಿದು ಮೇಲಕ್ಕೆ ಹೇಗೆ ಹೋಗಿರಬಹುದೆಂದು ನೀವೀಗ ಊಹೆ ಮಾಡಬಲ್ಲಿರಿ.

##
ಕಾಡಿನ ಮೆಲ್ಚಾವಣಿಯಲ್ಲಿ ನೆಲೆಸುವ ಕೆಲವು ಪ್ರಾಣಿಗಳು:

ಮಲಬಾರ್ ಮುಳ್ಳು ತುಂಬಿದ ಡೊರ್ಮೌಸ್ (ಮಲಬಾರ್ ಸ್ಪೈನಿ ಡೊರ್ಮೌಸ್) :ಈ ದಟ್ಟವಾದ ಬಾಲವುಳ್ಳ ಪ್ರಾಣಿಯು ಶಾಂತ ಮತ್ತು ನಿರಾತಂಕ ಕಾಡುಗಳ ಮರಗಳಲ್ಲಿ ವಾಸಮಾಡಲು ಬಯಸುತ್ತವೆ. ಕೆಲವೊಮ್ಮೆ ಹಣ್ಣುಗಳನ್ನು ತಿನ್ನುವುದು ಹಾಗು ಮೆಣಸನ್ನು ಚೂರು ಚೂರಾಗಿಯೇ ತಿನ್ನಲು ಅದಕ್ಕೆ ಬಹಳಾ ಇಷ್ಟ. ಈ ಡೊರ್ಮೌಸ್ ಮುಳ್ಳುಹಂದಿಯಂತೆ ಮುದುಡಿಕೊಂಡು ತನ್ನ ಬಾಲವನ್ನು ಆಚೆಗೆ ಚಾಚಿಕೊಂಡು ಮಲಗುತ್ತದೆ.

ಮುಂಗಟ್ಟೆ ಹಕ್ಕಿ:  ಈ ಪಕ್ಷಿಗಳು ಸ್ಪುಟವಾದ ಬಣ್ಣಗಳಿಂದ ಕೂಡಿ ದೀರ್ಘ ಮತ್ತು ಪ್ರಬಲವಾದ ಕೊಕ್ಕನ್ನು ಹೊಂದಿರುತ್ತವೆ. ಈ ಸಂಗಶೀಲ ಪಕ್ಷಿಗಳು ಹಣ್ಣು, ಕೀಟ ಮತ್ತು ಸಣ್ಣ ಪ್ರಾಣಿಗಳನ್ನು ತಿನ್ನಲು ಬಯಸುತ್ತವೆ. ಅವುಗಳು ಮರದ ಪೊಟರೆಗಳಲ್ಲಿ ಗೂಡು ಕಟ್ಟಿ ಮರಿಗಳಾದ ಮೇಲೆ ಆ ಪೊಟರೆಗಳನ್ನು ಮಣ್ಣಿನಿಂದ ಮುಚ್ಚಿಬಿಡುತ್ತವೆ, ಮನೆಯನ್ನು ಕಟ್ಟುವ ರೀತಿಯಲ್ಲೇ!

##
ಹಸಿರು ಬಳ್ಳಿ ಹಾವು: ಗಾಢ ಹಸಿರಿನ ತೆಳುವಾದ ಮರದ ಹಾವು ಮೇಲ್ಚಾವಣಿಯ ಎಲೆಗಳಲ್ಲಿ ಅಡವಿಕೊಳ್ಳುತ್ತದೆ. ಅದು ಬಹಳ ನಿಧಾನವಾಗಿ ಸಾಗುತ್ತದೆ. ಅವುಗಳನ್ನು ನೀವು ಭಾರತದಲ್ಲಿ ಮಾತ್ರವಲ್ಲದೆ ಶ್ರೀ ಲಂಕ, ಬಾಂಗ್ಲಾದೇಶ, ಬರ್ಮ, ಥೈಲ್ಯಾಂಡ್, ಕಾಂಬೋಡಿಯಾ

ಮತ್ತು ವಿಯೆಟ್ನಾಂದಲ್ಲಿ ಕೂಡಾ ನೀವು ಇವುಗಳನ್ನ ಕಾಣಬಹುದು.

ಮರ ಕಪ್ಪೆ: ವಿವಿಧ ರೀತಿ ಮತ್ತು ಹಲವಾರು ಬಣ್ಣದ ಮರ ಕಪ್ಪೆಗಳಿರುತ್ತವೆ. ಅವುಗಳಿಗೆ ಬಿಳಿ ತುಟಿ, ಕೆಂಪು ಅಥವ ಹಳದಿ ಬಣ್ಣದ ಕಣ್ಣುಗಳು, ಮತ್ತು ಕಂದು ಬಣ್ಣದ ಪಾದಗಳಿರುತ್ತವೆ. ಅವುಗಳು ಸಾಮಾನ್ಯವಾಗಿ ಬಹಳ ಚಿಕ್ಕದಾಗಿ ನಿಮ್ಮ ಅಂಗೈ ಅರ್ಧದಷ್ಟು ಇರುತ್ತವೆ. ಏಕೆಂದರೆ ಅವುಗಳು ಸೂಕ್ಷ್ಮ ಶಾಖೆಗಳ ಮೇಲೆ ಜಿಗಿಯಬೇಕಾಗುತ್ತದೆ.

ಫ್ರೂಟ್ ಬಾಟ್ (ಅಥವಾ ಮೆಗಾ  ಬ್ಯಾಟ್):  ಇವುಗಳು ತಲೆಕೆಳಗಾಗಿ ಸ್ಥಗಿತಗೊಳ್ಳುತ್ತವೆ. ಈ ಪ್ರಪಂಚ ಅವರಿಗೆ ಹೇಗೆ ಕಾಣಬಹುದು ನೀವೇ ಯೋಚಿಸಿ ನೋಡಿ! ಅವುಗಳಿಗೆ ಹಣ್ಣುಗಳನ್ನು ತಿನ್ನುವುದು ಮತ್ತು ಮರಗಳಲ್ಲಿ ಕಾರ್ಯನಿರತವಾಗಿರುವುದೆಂದರೆ ಬಹಳ ಇಷ್ಟ. ಅವು ತುಂಬ ಗದ್ದಲ ಕೂಡ ಮಾಡಬಹುದು. ದೂರದಿಂದಲೆ ನೀವು ಅವುಗಳನ್ನು ಕೇಳಬಹುದು. ಅವುಗಳಿಗೆ ತೀಕ್ಷ್ಣವಾದ ದೃಷ್ಟಿ ಮತ್ತು ವಾಸನೆಯನ್ನು ಗ್ರಹಿಸುವ ಇಂದ್ರಿಯಗಳಿವೆ ಮತ್ತು ಅವುಗಳು ನಮಗೆ ಪ್ರಿಯವಾದ ಹೂವು ಹಣ್ಣುಗಳಿಗೆ ಪರಾಗಸ್ಪರ್ಶವನ್ನು ಮಾಡಿ ನಮಗೆ ಬಹಳ ಸಹಾಯಕವಾಗಿವೆ. 

##
* License: [CC-BY]
* Text: Padmaparna Ghosh
* Illustration: Sunaina Coelho
* Translation: Janhavi Lakshminarayanan
* Language: kn
