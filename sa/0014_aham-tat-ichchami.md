# अहं तत् इच्छामि

##
मातुः विरामः आसीत्। सा एकं पुस्तकं पठन्ती उपविष्टा आसीत्। अनिलस्य अपि विरामः आसीत्। सः किमपि कार्यं कर्तुम् ऐच्छत्। 

"अम्ब, तस्यां नीलायां पेटिकायां किम् अस्ति इति द्रष्टुम् इच्छामि" इति उक्तवान् अनिलः।

"अनन्तरम् अनिल" इति उक्तवती माता। 

##
आनिलः एकस्य आसन्दस्य उपरि एकम् पीठं स्थापितवान्। पेटिकायाः ग्रहणाय पीठम् आरूढवान्। 

"न, न! तां मा गृहाण! तस्याः उपरि स्थिताः सर्वाः पेटिकाः आवयोः शिरसोः पतेयुः।" इति उक्तवती माता।

##
अनिलः मात्रे कुपितः जातः। 

##
"आपणं गत्वा तुभ्यं किञ्जित् क्रीणाव" इति उक्तवती माता। 

##
आपणम् आगत्य अपि अनिलः क्रुद्धः एव आसीत्। "तत् इच्छामि।" इति एकं नारङ्गं उद्दिशन्  उक्तवान् सः। "मा गृहाण तम्। सर्वाणि फलानि पतेयुः" इति उक्तवान् आपणिकः।

##
"तत् पुस्तकम् इच्छामि।" इति उक्तवान् अनिलः।

"न न, मा गृहाण तत्। एतत् स्वीकुरु।" इति उक्तवान् आपणिकः।

##
"तत् इच्छामि!" इति उन्नतात् समोसराशेः एकं समोसं ग्रहीतुं प्रयासं कुर्वन् अनिलः आक्रोशत्। " न न, मा गृहाण तम्।" प्रत्यादिष्टवान् आपणिकः। "सर्वे समोसाः भूमौ पतेयुः।"

##
"तत् इच्छामि!" इति उच्चैः आक्रोशत् अनिलः। एतवति सः अतीव क्रुद्धः आसीत्। "न न, तत् न" उक्तवती पुष्पविक्रेत्री। "मा स्पृश। तानि शुष्येयुः।"

##
इदानीम् अनिलः उच्चैः रुदन् आसीत्। सर्वे अनिलम् अपश्यन्।

##
"तत् इच्छामि! कृष्णवर्णं!" इति उच्चैः उक्तवती माता।

सहसा अनिलस्य रोदनम् स्थगितम्।

"अम्ब न न। तद् न"। इति उक्तवान् अनिलः।

##
"पिङ्गलवर्णं स्वीकरवाव" इति उक्तवान् अनिलः। तदा अनिलः सावधानेन शुनकशावकानां वृन्दे उपरि स्थितं पिङ्गलवर्णम् एकं शुनकशावकम् उत्थापितवान्। 

"अम्ब, भवत्यै कुपितोऽस्मि। अधः स्थितस्य कृष्णवर्णस्य शुनकशावकस्य ग्रहणेन सर्वे शुनकाः अपतिष्यन्।" 

माता हसितवती। अनिलः अपि हसितवान्। इदानीं तस्य क्रोधः अपगतः।   

##
* License: [CC-BY]
* Text: Mala Kumar
* Illustration: Soumya Menon
* Translation: Sini Mukundan
* Language: sa
