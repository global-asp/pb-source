# খেলার সময়

##
একটা ছোট্ট - হাতির নাম ছিল গোলু। সে পিপের মতো গোল ছিল। 

ছোট্ট - খরগোশের নাম ছিল ছোটু। তাকে পশমের বলের মতো দেখতে ছিল। 

##
তারা একসাথে খেলত। একদিন গোলু বলল, “এসো আজ আমরা একটা নতুন খেলা খেলি।” 

##
ছোটু বলল, “বেশ তো তুমি বসো আর আমি এক লাফে তোমার পিঠে চড়ে বসি।” 

গোলু বসল আর ছোটু লাফিয়ে তার পিঠে উঠে পড়ল। 

##
গোলুর পিঠে ছোটু থুপ করে বসে পড়ল। 

ওহো! গোলু হেসে উঠল। তারপর বলল, “এবার আমার পালা। তুমি বসো আর আমি তোমার পিঠে উঠি।” 

##
“তুমি!!!” 

“হ্যাঁ আমি।” 

ছোটু ভয় পেয়ে জিজ্ঞেস করল, “তুমি কি করে আমার পিঠে চড়বে?” 

##
“এই রকম করে!” গোলু তাকে দেখালো। 

##
এমন সময় এক ঝাঁক নারকোল গোলুর মাথার ওপর পড়ল। 

##
গোলু মোটা মোটা পায়ে দৌড়ে পালালো। 

##
ছোটুর মাথায় একটা নারকোল পড়ল। 

##
ছোটু তখন মনে মনে ভাবলো, “যাক্  বাবা, হাতির থেকে নারকোল ভাল।” 

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Translation: Kanika Bandopadhyay
* Language: bn
