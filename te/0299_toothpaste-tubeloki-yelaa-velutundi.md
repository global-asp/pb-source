# టూత్‌పేస్ట్ ట్యూబ్‌లోకి ఎలా వెళుతుంది?

##
అది 1870వ సంవత్సరం. అమెరికాలోని కనెక్టికట్ రాష్ట్రంలోని న్యూ లండన్. ఉదయం 7 గంటలుగంటలు. పిల్లలు మంచాల మీదనుంచి నిద్ర లేస్తున్నారు. తల్లులు వాళ్లకు పంటి పుల్లలు, జాడీలో టూత్‌పేస్ట్ ఇచ్చి పళ్లు తోముకోమని హడావిడి చేస్తున్నారు.

##
ఏమిటి?
“పంటి పుల్లలు” అనేనా నేను అన్నది?
అవును నిజమె.1870లలో పళ్లు శుభ్రం చేయడానికి పంటి పుల్లలు ఉపయోగించేవారు.ఆ కాలంలో, పంటి పుల్ల అంటే ఒక చివరన నలగగొట్టిన చిన్న కొమ్మ. కొంతమంది అదృష్టవంతులైన పిల్లలకి అదనపు మెరుపు కోసం వారి పంటి పుల్లకి ఒక చివరన పంది వెంట్రుకలు అమర్చి ఉండేవి.

##
నేను అన్న మరొక విషయమేమిటి?
“జాడీలో టూత్‌పేస్ట్”?
అవును. అప్పటికింకా టూత్‌పేస్ట్ ట్యూబులు కనిపెట్టలేదు. జాడీలే ఉండేవి.
నిద్రమత్తులోని ప్రతి పిల్లవాడు తమ రోజును టూత్‌పేస్ట్ ఉన్న జాడీలోకి పంటి పుల్లను ముంచటంతో ఆరంభించేవాడు.

##
వాస్తవానికి అదే జాడీలోకి ఇంటిలోని ప్రతి ఒక్కరు కూడా తమ పంటి పుల్లను ముంచేవాళ్లు. వాళ్లని చూడటానికి వచ్చిన పెద్ద అత్త ఆమె పసుపు, నలుపు పళ్లను పోలి ఉన్న పంటి పుల్లను కూడా అందులోనే ముంచేది.

##
ఒక ఉదయం ఒక పళ్ల డాక్టరు ఇంటిలో చీదరింపుతో కూడిన ఒక అరుపు వినిపించింది. “యాక్‌క్‌క్‌క్‌క్!”

అది డా. షెఫీల్డ్ కొడుకు లూసియిస్ అరుపు. టూత్‌పేస్ట్ జాడీలోకి తన పుల్లను ఇక ముంచనని అతడు మొండికేశాడు, ఇకనుంచి పళ్లపొడే వాడాలని నిర్ణయించుకున్నాడు. కానీ అతడి మనసులో ఒక ఆలోచన ఉండిపోయింది – టూత్‌పేస్ట్ వాడటానికి ఇంతకంటే మంచి పద్ధతి ఉండాలి.

##
కొన్ని సంవత్సరాల తరువాత, లూసియస్ దంతవైద్యం అధ్యయనం కోసం ప్యారిస్ వెళ్లాడు.
అక్కడ చిత్రాకారులు లోహపు గొట్టాలు నుండి పెయింట్‌ని వారి పెయింట్‌బ్రష్షుల మీదకి వత్తుకోవటం అతడు చూశాడు. టూత్‌పేస్ట్‌ ని ఉంచటానికి కూడూ ఇదే రకపు గొట్టాలను ఎందుకు వాడకూడదు?! ఇంటికి పరిగెత్తుకుంటూ వెళ్లి ఈ ఆలోచనను తన తండ్రికి చెప్పాడు. ఇది ఒక అద్భుతమైన ఆలోచన అని తండ్రి భావించాడు.

కాని ట్యూబులోకి టూత్‌పేస్ట్ ని ఎలా నింపాలో తెలుసుకుంటే చాలు. ఆ పని ఎలా చేస్తారు? సగం నిద్ర మత్తులో ఉండి చాలా ఎక్కువ పేస్టు నొక్కేయటంతో మీ ఉదయాలు పాడైపోయిన సందర్భాలు ఎప్పుడైనా ఎదురయ్యాయా?

లేదు, టూత్‌పేస్ట్ సింక్ అంతా పడటంతో ఒక్కసారిగా నిద్రమత్తు వదిలిపోగా పాఠశాల బస్సు మరొక ఇరవై నిమిషాల్లో వచ్చేస్తుందని గుర్తు చేస్తున్న అమ్మ అదంతా చూసి అదిరిపడుతుందని భయపడిన సందర్భాలు ఉన్నాయా?

ట్యూబులో పేస్టు నింపటానికి చెవి పుల్ల ఉపయోగించాలా? లేదా చాలా చిన్న స్పూను? పళ్లు కుట్టుకునే పుల్ల ఎలా ఉంటుంది? న్కు అంతా టూత్పేస్ట్ నిండి ఉంటుంది.

##
ఈ అయితే మీరు ఊహిస్తున్నంత కంగాళీ ఏమీ కాలేదు. డాక్టర్ షెఫీల్డ్, అతని జట్టు క్యాప్ తియ్యకుండా పేస్ట్ నింపారు!

అవును, వాళ్లు మూత బిగించి ఉంచి రెండవ వైపు తెరిచారు! వెడల్పు వైపు నుంచి ట్యూబులోకి పేస్ట్ నింపటం చాలా తేలిక, ప్రత్యేకించి సిరంజి లాంటి పరికరం ఉంటే. ఆ తరువాత చేయాల్సిందల్లా పేస్టు కారకుండా ఆ వైపుని గట్టిగా మూసివేయడమే.

##
నేడు, టూత్‌పేస్ట్ ట్యూబులను యంత్రాల ద్వారా నింపుతున్నారు. ఖాళీ ట్యూబులన్నింటినీ, వాటి మూతలవైపు కిందకి ఉండేలాగా, తెరిచి ఉన్నవైపు పైకి ఉండేలా ఒక కన్వేయర్ బెల్ట్ మీద ఉంచుతారు. టూత్‌పేస్ట్ నిండి ఉన్న ఒక పెద్ద పాత్ర ఈ కన్వేయర్ బెల్ట్ మీద బిగించి ఉంటుంది.

##
ఆ ట్యూబులు కన్వేయర్ బెల్ట్ మీద ముందుకి వెళుతూ ఉండగా, ఆ పాత్ర కిందవైపు ఉన్న నాజిల్ నుండి ట్యూబులలోకి పేస్టుని నింపుతారు. కానీ ట్యూబులని అంచువరకు నింపరు. సీల్ చెయ్యడానికి వీలుగా అర అంగుళం వదిలేస్తారు.
ఇప్పుడు పేస్ట్ వత్తుకోడానికి ట్యూబ్ సిద్ధంగా ఉంది!

##
శుభ్రమైన పళ్లకోసం ప్రాచీన భారతీయ జ్ఞానం

భారతదేశంలో చాలామంది కర్మాగారంలో తయారైన బ్రష్షు బదులు వేప లేద తుమ్మ పుల్లను పందుం పుల్లగా వాడతారు. పళ్లను, చిగుళ్లను పందుం పుల్ల ఆరోగ్యంగా ఉంచుతుంది. అయితే ప్రపంచంలోకెల్లా ఉత్తమమైన బ్రష్షు ఏదో తెలుసా? మీ వేళ్లు అని దంత వైద్యులు చెబుతున్నారు! మీ పళ్లకి, చిగుళ్లకి వేళ్లతో రుద్దటం మంచిది.

మీరు ఎప్పుడైనా పళ్లపొడి ఉపయోగించారా? దాంట్లో ఏమేమి వాసనలు గుర్తించగలరు?

పుదీనా, లవంగం, దాల్చిన చెక్క, నల్ల మిరియాలు, తులసి వంటి మూలికలు, సుగంధ ద్రవ్యాలు పళ్లకు మంచివి.

పీచు పదార్ధం ఎక్కువగా ఉండే యాపిల్, క్యారెట్ వంటి పళ్లు, కూరగాయలు తినటం పళ్లను శుభ్రం చెయ్యటానికి ఉపయోగపడుతుంది.

##
టూత్‌పేస్ట్ మూతలతో సరదా

##
* License: [CC-BY]
* Text: Veena Prasad
* Illustration: Rajiv Eipe
* Translation: Aruna Chandaraju
* Language: te
