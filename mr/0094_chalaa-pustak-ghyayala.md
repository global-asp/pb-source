# चला पुस्तक घ्यायला

##
एके दिवशी आजोबांनी मला व माझ्या भावाला पैसे दिले. 

ते म्हणाले, “जा, हवी ती पुस्तके घेऊन या.” 

आम्हाला खूप आनंद झाला. 

आम्हाला वाचायला खूप आवडते. 

##
आत्ता जाऊया? नंतर जाऊया? 

आज जाऊया? उद्या जाऊया? 

आम्ही ठरवले, आत्ताच जायचे. 

##
पुन्हा प्रश्‍न पडला. 

मोठ्या दुकानात जायचे की लहान दुकानात जायचे? 

एकटे जायचे? की कोणाबरोबर जायचे? 

आम्ही ठरवले, लहान दुकानात दोघांनीच जायचे. 

##
आम्हाला हे लहान दुकान आवडते. 

दुकान लहान आहे, पण इथे खूप पुस्तके आहेत. 

दुकानदाराला आम्ही आवडतो. 

तो आम्हाला नेहमी मदत करतो. 

##
मी खूप चित्रे असलेले पस्तक घेऊ? 

मी खूप गोष्टी असलेले पुस्तक घेऊ? 

मी बारीक पुस्तक घेऊ? 

काय करावे हेच समजेना. 

##
कोणते पुस्तक घ्यायचे हे आम्हाला कळत नाही. 

दुकानदार आमच्याकडे बघून हसला. 

तो म्हणाला, “माझ्या बरोबर या. ही प्राण्यांची पुस्तके आहेत. 

ती यंत्रांची. पलीकडे आहेत ती युद्धांची आहेत. हवी ती पुस्तके निवडा.” 

##
मी काही पुस्तके निवडली. 

माझ्या भावाने काही निवडली. 

मी खाली बसले, तो खुर्चीवर बसला. 

आणि आम्ही वाचायला सुरुवात केली. 

##
सगळीकडे शांत होते. 

कुठलाच आवाज नव्हता. 

एक तास गेला, दोन तास झाले. 

अखेरीस कोणती पुस्तके विकत घ्यायची ते कळले. 

##
दुकानदार हसला. मी खूप गोष्टी असणारे जाड पुस्तक निवडले. 

माझ्या भावाने अनेक चित्रे असलेले एक मोठे पुस्तक निवडले. 

धावत घरी आम्ही आजोबांकडे गेलो. त्यांच्या बिछान्यावर चढलो. 

आजोबांनी आम्हाला जवळ घेतले आणि आम्ही वाचत बसलो. 

##
* License: [CC-BY]
* Text: Rukmini Banerji
* Illustration: Santosh Pujari
* Translation: Meera Tendolkar
* Language: mr
