# சாந்தி ஏன் சிரிக்கவில்லை?

##
சாந்தியும் அருணும் நல்ல சிநேகிதர்கள். இருவரும் சேர்ந்து  நிறைய விளையாடுவார்கள். வகுப்பில் இருவரும் ரகசியங்களை பகிர்ந்து கொள்ளுவார்கள். வீட்டிற்கு வரும்போது 'நீ முந்தி, நான் முந்தி' என்று போட்டி போட்டுக்கொண்டு ஓடிவருவார்கள்.

சாந்தி எப்போதுமே கலகலப்பாக இருப்பாள்.

##
ஒருநாள் சாந்தி ரொம்பவும் மெதுவாக நடந்து வகுப்பறைக்குள் வந்தாள். அவள் தலை குனிந்தே இருந்தது. வருத்தமாக இருந்தாள்.  "யாராவது உன்னைக் கோபித்துக் கொண்டார்களா?" அருண் கேட்டான்.

இல்லையென்று தலையாட்டினாள் சாந்தி. வகுப்பில் உட்கார்ந்து கொண்டவள் தலை நிமிர்ந்து பார்க்கவேயில்லை. சோனா மிஸ் அவள் பெயரைக் கூப்பிட்டபோது 'ஆஜர்' என்று சொல்லவேயில்லை. அடுத்தமுறை சோனா மிஸ் அவள் பெயரை "சாந்தி குமார்" என்று சத்தமாகக் கூப்பிட்டார். சாந்தி கையை மட்டும் உயர்த்தினாள்

##
"தொண்டை வலிக்கிறதா?" ஆசிரியை கேட்டார். இல்லையென்று தலையை அசைத்தாள் சாந்தி.  கன்னங்கள் சிவந்து  ஜுரம் வந்தவளைப் போல இருந்தாள் சாந்தி.

"நீ சரியாக இருக்கிறாயா?" சோனா மிஸ் கேட்டார். ஆமாம் என்று தலையை ஆட்டிய சாந்தி நிமிர்ந்து பார்க்கவே இல்லை.

##
"சாந்தி ஏன் வருத்தமாக இருக்கிறாள்?"

"உன் குட்டித் தம்பி நல்லாயிருக்கானா?"

"உங்க வீட்டு நாய்க்குட்டி பப்பி நல்லாயிருக்கா?"

"உங்க பாட்டி நல்லாயிருக்காங்களா?"

சாந்தி எல்லாக் கேள்விகளுக்கும் ஆமா, ஆமா என்று தலையாட்டிக் கொண்டிருந்தாளே தவிர, தலையை நிமிர்ந்து பார்க்கவேயில்லை.

##
அருண் எப்படியாவது அவளை சிரிக்க வைக்கவேண்டுமென்று நினைத்தான். ஆ! ஒரு யோசனை!  தன்னுடைய பையிலிருந்து எதையோ எடுத்தான். அதை சாந்தியிடம் காண்பிக்க அவன் ஓடும்போது, அது அவன் கையிலிருந்து நழுவியது. தன்னை நோக்கி ஏதோ ஒன்று பறந்து வருவதைப் பார்த்த சாந்தி சட்டென்று அதைப் பிடித்தாள்.

##
அது ஒரு பெரிய பச்சை வண்ண ரப்பர் தவளை!

சாந்தியின் கண்கள் அதைக் கண்டதும் அகன்று விரிந்தன. அவள் தன் வாயைத் திறந்து சிரிக்க ஆரம்பித்தாள்.

அப்போதுதான் அருணுக்கும், அவள் நண்பர்களுக்கும் சாந்தி அன்று முழுவதும் ஏன் சிரிக்கவில்லை, பேசவில்லை என்று தெரிந்தது!

அவளது முன் பற்கள் நான்கு காணாமல் போயிருந்தன!

##
* License: [CC-BY]
* Text: Cheryl Rao
* Illustration: Saurabh Pandey
* Translation: Ranjani Narayanan
* Language: ta
