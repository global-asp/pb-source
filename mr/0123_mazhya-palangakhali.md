# माझ्या पलंगाखाली

##
तहान लागली म्हणून मी झोपेतून जागा झालो.

पाणी आणण्यासाठी जायचं म्हणून मी पलंगाखाली माझ्या स्लीपर शोधू लागलो.

##
अरे बापरे! माझ्या पलंगाखाली वाघ आहे.

##
आता मी काय करू?

##
वाघानं डरकाळी फोडली तर... आईला बोलवावं का?

##
की तसंच परत झोपी जावं? पण मला आता झोपच येत नाही.

##
तेवढ्यात अचानक कुणी तरी दिवा लावला. बघितलं तर दारात आई उभी होती.

##
"काय झालं माझ्या बाळाला? आईनं विचारलं. मला बोलावलंस का तू?"

##
मी तिला वाघ दाखवला.आईनं खाली वाकून वाघाला धरून बाहेर ओढलं.

##
तो वाघ नव्हताच मुळी! तो होता माझा काळा-पिवळा मोठ्ठा थोरला स्वेटर.  त्याची बटणं वाघाच्या डोळ्यांसारखी चमकत होती.

##
मी उगाचच घाबरलो! आईनं मला पाणी आणून दिलं.

##
आता आईच्या कुशीत मला छान झोप येईल. स्वप्नात मी जंगलातले खूप खूप वाघ पाहीन.

##
* License: [CC-BY]
* Text: Anupa Lal
* Illustration: Suvidha Mistry
* Translation: Mukund Taksale
* Language: mr
