# డిటెక్టివ్ కౌశిక్

##
ఆరోజుప్రొద్దున్న  కౌశిక్ , నిజమైన డిటెక్టివ్ అనే ఫీల్ అయిపోయాడు. 

ఇంతాచేసి ఆరోజు ఒక మెరిసే టార్చి లైటూ, ఒక భూతద్దం దగ్గిరలోని కొట్టు నుంచి తెచ్చాడు.

##
కౌశిక్ వాళ్ళ  తాతగారు, "కౌశిక్! ఈరోజు నువ్వు డిటెక్టివ్ లాగా ఉన్నావు! ఏమి కనిపెడతావో మరి!" అని అన్నారా ,అంతే కౌశిక్ ఆ రోజు గాల్లో తేలుకుంటూ, ఉత్సాహంగా, వాళ్ళ పొలం దగ్గిరలోని అడవిలోకి వెళ్ళాడు.

##
క్రింద తడి గడ్డి చూసి , "ఇప్పుడే ఇక్కడ వాన పడింది" అని తనలో తానే అనుకున్నాడు.

##
టార్చి లైటూ, భూతద్దం నిజంగా బాగున్నాయి, వాటి పని అవి చేసేయి. అతనికి ఒక మొదటి ఆధారం దొరికింది. భూమిలో ఎర్రగా ఏవో వింత వస్తువులు కనబడ్డాయి. మొదటిసారి డిటెక్టివ్ కి కొత్తగా ఏదో కనబడడం .. మంచిదే! అవేమయ్యుంటాయి?

##
అవి పుట్టగొడుగుల్లాగా కనిపించాయి. డిటెక్టివ్ వాటిల్ని అలా ఒప్పేసుకోవచ్చా? ఊహూ ! అందుకే భూతద్దం పెట్టి చూసి అవి పుట్టగొడుగులే అని నిర్ధారణ కి వద్దామనుకున్నాడు. కానీ ఆశ్చర్యం ఒక గొడుగు కింద ఒక చిన్న అమ్మాయి కూర్చుని కనబడింది.

##
కౌశిక్ ఆ అమ్మాయిని భూతద్దం పెట్టి చూసాడు. గంభీరమైన గొంతుకతో "ఎవరు నువ్వు? ఏమి చేస్తున్నావు ఇక్కడ? " అన్నాడు. 

ఆ అమ్మాయి అతని పెద్ద గొంతుకకు, భూతద్దం వెనుకనుంచి కనబడిన పెద్ద కళ్ళకి భయపడి పోయి, గొడుగు వదిలేసి, వెనక్కి జరిగింది.

##
భూతద్దంలోంచి ఆ అమ్మాయి భయపడినట్లు గమనించిన కౌశిక్ "భయపడద్దు! నేను నిన్నేమీ చెయ్యను. నీ స్నేహితుడినే !" అన్నాడు అమ్మాయితో దయగా.

##
ఆ అమ్మాయికొంచెం సేపు అతనికేసి ఎగదిగా చూసి , మెల్లిగా "ఇంకా వాన పడుతోందా?" అని అడిగింది.

"లేదు, చాలా సేపయి ఆగింది.ఇప్పుడు గొడుగు అవసరం లేదు. నీ స్నేహితులకు కూడా గొడుగు మూసేయ్యమని చెప్పు " అన్నాడు కౌశిక్.

##
ఆ అమ్మాయి కౌశిక్ టోపీ పైకి ఎక్కి, అతనికేసి చూసి నవ్వింది.

" నా పేరు లలిత . నేను ఇక్కడ అడవిలో మా పెద్దవాళ్ళతో కలిసి ఉంటున్నాను. మాకు ఇల్లు కట్టుకోడం ఎలాగో తెలీదు. అందుకే వాన వచ్చినాపుడల్లా గొడుగులు వాడతాము మమ్మల్ని వాననుంచి రక్షించుకోడానికి." అంది ఆ అమ్మాయి.

##
"నేను మీకు ఇల్లు ఎలాగ కట్టుకోవాలో నేర్పిస్తాను. నేనొక పెద్ద ఆర్కిటెక్టవుతానని మా నాన్న గారు అంటూ ఉంటారు." అంటున్నాడు కౌశిక్, ఇంతలో తెల్లారింది.  

కౌశిక్ కి ఒక కల నుంచి, ఇంకొక కలకి మారింది.

##
* License: [CC-BY]
* Text: N. Chokkan
* Illustration: Megha Vishwanath
* Translation: Murthy Pannala
* Language: te
