# रम्या आणि चांदण्या

##
रम्या नावाची छोटी मुलगी होती. तिला कानात घालायच्या डुलांचं खूप वेड होतं. सगळे जण तिला भेट म्हणून नेहमी कानातलंच द्यायचे. तिच्याकडे विविध रंगांची कानातली होती. लाल, निळी, हिरवी... इंद्रधनुष्यातल्या प्रत्येक रंगाची!

##
आणि रम्याच्या वाढदिवसाला तिच्या आजीनं तिला काय दिलं ठाऊक आहे?
आजीनं रम्याला दिलं, चमचम चांदण्यांसारखं दिसणारं हिर्‍याचं कानातलं. रम्या खूष झाली. तिला ते कानातलं खूप आवडलं. तिनं विचारलं, “आजी आजी हे कानातलं तू कुठून आणलं?”

##
त्या रात्री आकाशात चांदण्याच  नव्हत्या. आजीनं आकाशाकडे बोट दाखवलं आणि म्हणाली, 
"बघ आकाशातल्या सगळ्या चांदण्या मी तोडल्या आणि त्यातल्या सगळ्यात चांगल्या चांदण्या तुझं कानातलं करण्यासाठी निवडल्या."

##
आता आकाशात चांदण्या नसणार हे ऐकून रम्या दु:खी झाली.

दु:खी होऊन ती गाऊ लागली.

चांदणी चांदणी, चमचम चांदणी.
कुठे आहेस तू सांग मला जरा, दूर दूर राहू नको, परत ये घरा.

##
स्वप्नात एक सुंदर परी आली आणि रम्याला म्हणाली, “रम्या, नको अशी काळजी करू. माझ्याकडे आकाशासाठी खूप खूप चांदण्या आहेत.” 

आणि रम्या उठून बघते, तर काय ?

##
स्वप्नात एक सुंदर परी आली आणि रम्याला म्हणाली, “रम्या, नको अशी काळजी करू. माझ्याकडे आकाशासाठी खूप खूप चांदण्या आहेत.” 

आणि रम्या उठून बघते, तर काय ?

##
काळ्याभोर आकाशात खूप सार्‍या चमचमणार्‍या चांदण्या.

##
रम्यानं तिचं हिर्‍याचं कानातलं घातलं आणि तिचे डोळेही आनंदानं चमकले.

##
रम्या खूष झाली.

##
* License: [CC-BY]
* Text: Mala Ashok
* Illustration: Helga Parekh
* Translation: Neha Joshi
* Language: mr
