# शहाणी सोना

##
बाबा सोनासाठी लाकडाची गाडी बनवू लागले. 

“मीही बनवणार,” सोना म्हणाली. 

##
बाबा करवत चालवू लागले. 

“मीही चालवणार,” सोनाने हात पुढे केला. 

“हो, हो, आधी नीट बघ,” बाबा म्हणाले. 

##
बाबांनी चाकं लावायला सुरुवात केली. 

“मीही खिळे ठोकणार,” सोनाने हातोडी उचलली. 

“हो, हो, आधी नीट बघ,” बाबा म्हणाले. 

##
गाडी तयार झाली. बाबा दोरा बांधू लागले. 

“पण मी पेन्सिल आणि दोर्‍याची लडी कुठे ठेवली?”  बाबा शोधू लागले. 

##
बाबा चिंतेत पडले. सोना हसू लागली. 

“मी शोधून देऊ का?” 

##
सोनाने बाबांच्या एका कानामागून पेन्सिल काढली, आणि दुसर्‍या कानामागून लडी. 

“मी तुम्हाला नीट बघत होते,” सोना म्हणाली. 

##
“खरंच! सोना तू मला खूप मदत केली,” बाबांनी सोनाचे लाड केले. 

##
* License: [CC-BY]
* Text: Vinita Krishna
* Illustration: Suvidha Mistry
* Translation: Utkarsha Manish
* Language: mr
