# రాణి కి బడిలో మొదటి రోజు

##
ఆ రోజు బడిలో నాకు మొదటి రోజు.

అమ్మ నా చేయిని పట్టుకొని నడుస్తూ ఉంది.

"అమ్మా.....నేనిప్పుడు పెద్దదాన్ని అయిపొయ్యాను" "పద పోదాం పద" 

మా అమ్మ నా చేయి గట్టిగా పట్టుకొని ఉంది.

##
బడి దగ్గర చాలా మంది పిల్లలు ఉన్నారు. కొంతమంది బస్సులో వస్తారు, కొంత మంది కారులో వస్తారు, మరికొంత మంది రిక్షాలో వస్తారు. 

ఇంకొంత మంది సైకిల్ పై వస్తారు కొందరు నాలా నడుచుకుంటూ వస్తారు.

##
బడి గేటుని చేరుకున్నాము, అమ్మ నా చేతిని వదలిపెట్టింది, ఆమె గేటు దగ్గరే నిలబడింది, నేను ఒంటరిగా బడి లోపలకి వెళ్ళాలి.

నా చుట్టూ చాలా మంది కొత్తవారు ఉన్నారు.

##
ఒక అడుగు ముందుకు వేశాను, ఇంకొకటి....మరొకటి.....

అడుగులు ముందుకు వేసే కొలది అమ్మ చిన్నగై పోయింది.

ఆమె మాయమయ్యిందా? అమ్మ కోసం వెనుకకు పరిగెత్తుకు వచ్చాను. 

ఎక్కడికి వెల్లద్దని చెప్పి ఆమె చేతిని గట్టిగా పట్టుకొన్నాను.

##
అందరూ ఇప్పుడు బడిలో ఉన్నారు, నేను మాత్రం బయటే ఉన్నాను,

టీచర్ బయటకు వచ్చారు నన్ను చూసి నవ్వారు, నేను కూడా నవ్వాను.

"రాణీ, నువ్వు బడి నుండి బయటకు వచ్చేవరకు నేనిక్కడే ఉంటాను" అని అమ్మ అన్నది. 

అమ్మ చేతిని విడిచి పెట్టాను, అమ్మ నాకు టాటా చెప్పింది.

##
నేను బడి లోపలకి పరుగెత్తాను. 

బడి విడిచిన తరువాత మా అమ్మ అక్కడే ఉంటుంది!

##
* License: [CC-BY]
* Text: Cheryl Rao
* Illustration: Mayur Mistry
* Translation: Nagaraju Nichenametla
* Language: te
