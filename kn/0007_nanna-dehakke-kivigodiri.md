# ನನ್ನ ದೇಹಕ್ಕೆ ಕಿವಿಗೊಡಿರಿ

##
ನಾನು ಇವತ್ತು ಶಾಲೆಗೆ ಹೋಗಲ್ಲ. 

##
ನಮಗೆ ಇಂದು ರಜೆ. 

##
ನಾನು ಇವತ್ತು ಟಿ.ವಿ. ನೋಡುತ್ತಾ ಕೂರುವುದಿಲ್ಲ. 

##
ಹೇಗಿದ್ರೂ, ಕರೆಂಟ್ ಅಂತೂ ಇಲ್ಲ. 

##
ಹಾಗಾದರೆ, ನಾನಿವತ್ತು ಏನು ಮಾಡ್ಲಿ? 

##
ಇವತ್ತು ನಾನು ನನ್ನ ದೇಹವನ್ನು ಆಲಿಸಲಿದ್ದೇನೆ. 

##
ಮೊದಲು ನಾನು ಶಬ್ದ ಮಾಡದೇ ಇರಬೇಕು.  ಹಾಗಿದ್ದರೆ ಮಾತ್ರ ನಾನು ನನ್ನ ದೇಹಕ್ಕೆ ಕಿವಿಗೊಡಬಹುದು. ಪೂರ್ತಿ ನಿಶ್ಯಬ್ದ. 

##
ಹೌದು, ಈಗ ನಾನು ನನ್ನ ಶ್ವಾಸವನ್ನು ಆಲಿಸಬಹುದು. 

ಒಳಗೆ... ಹೊರಗೆ... ಒಳಗೆ... ಹೊರಗೆ... 

##
ಹಾಗೆಯೇ, ನನ್ನ ಉಸಿರಾಟದ ಶಬ್ದ ಹೆಚ್ಚಿಸಬಹುದು... 

ಶ್‌ಶ್‌ಶ್‌ಶ್‌ಶ್‌ಶ್‌ಶ್! ಹಾಗೂ ಮೆತ್ತಗೆ   ಮುಂ... ಮುಂ... ಮುಂ... 

##
ಹಾಗೂ ಈಗ ನಾನು ನನ್ನ ಹೃದಯ ಬಡಿತವನ್ನು ಕೇಳಬಹುದು... 

ಡೂಡೊಂ, ಡೂಡೊಂ, ಡೂಡೊಂ... 

##
ನಾನು ನನ್ನ ಹೃದಯವನ್ನು ವೇಗವಾಗಿ ಬಡಿಸಬಲ್ಲೇನೆ ಅಥವಾ ಜೋರಾಗಿಸಬಹುದೇ? ಹೌದು, ಜಂಪ್ ಮಾಡಿದರಾಯ್ತು, ಮೇಲೆ ಮತ್ತು ಕೆಳಗೆ ಇಪ್ಪತ್ತು ಬಾರಿ. 

##
ಈಗ ನೋಡಿ, ನನ್ನ ಎದೆ ಜೋರಾಗಿ ಬಡೀತಿದೆ. 

ಡೂಡೊಂ, ಡೂಡೊಂ, ಡೂಡೊಂ, ಡೂಡೊಂ, ಡೂಡೊಂ, ಡೂಡೊಂ! 

##
ಮತ್ತು, ನನ್ನ ಬೆರಳನ್ನು ಕೈ ನಾಡಿಯಲ್ಲಿಟ್ಟರೆ ಆಗಲೂ ನನಗೆ ಬಡಿತ ಕೇಳಿಸುತ್ತದೆ.  ಬೆರಳುಗಳಿಗೆ ಶಬ್ದ ಕೇಳಿಸುತ್ತದೆಯೇ? 

##
ಅಷ್ಟೇ ಅಲ್ಲ, ನನ್ನ ನಗುವನ್ನು ನಾನು ಕೇಳಬಲ್ಲೆ. 

ಹಹ್ಹಾ... ಹಹ್ಹಾಹ್ಹಾ... ಹಾಹಾಹಾ! 

##
ಮತ್ತು ಅಳುವುದನ್ನು. 

ಬೂಹೂ... ಬೂಹೂ... 

##
ಮತ್ತು ಕೈ ಚಪ್ಪಾಳೆ! 

ಟಪ್... ಟಪಾ... ಟಪ್... ಟಪಾ... ಟಪ್! 

##
ಎಲ್ಲದಕ್ಕಿಂತಲೂ ಹೆಚ್ಚಾಗಿ ನಾನು ಇದನ್ನು ಆಲಿಸಬಲ್ಲೆ, ಅದು ಹೊಟ್ಟೆಯ ಸಪ್ಪಳ!  ಗುಡು, ಗುಡು, ಗುಡು, ಗುಡು, ಗುಡು... 

##
ಅದೇನಂತಿದೆ... 

ತಿನ್ನೋಕೆ ಕೊಡು... ತಿನ್ನೋಕೆ ಕೊಡು... 

##
ಆಹಾ ನನ್ನ ಮೂಗಿಗೆ ಜಿಲೇಬಿ ಕರಿಯುವ ಸದ್ದು ಕೇಳುತ್ತಿದೆ, ಅಮ್ಮನ ಅಡುಗೆಮನೆಯಿಂದ. ಮೂಗಿಗೆ ಶಬ್ದ ಕೇಳುತ್ತದೆಯೇನು? 

##
ಇದು ಒಂದು ಗಮ್ಮತ್ತು, ದೇಹದ ಶಬ್ದಕ್ಕೆ ಕಿವಿಕೊಡುವುದು. 

ಮತ್ತು ಈಗ ನಾನು ನನ್ನ ದವಡೆ ಜಗಿಯುವುದನ್ನು ಆಲಿಸಬೇಕು. 

##
ಹಾಗೂ ಕೇಳಬೇಕು ನನ್ನ ಹೊಟ್ಟೆ, ಅಮ್ಮ ಮಾಡಿದ ಬಿಸಿ ಜಿಲೇಬಿಯನ್ನು ಸವಿಯುತ್ತ ಕರಗಿಸುವುದು. 

##
ಈ ಶಬ್ದಗಳನ್ನು ಶರೀರ ಭಾಗಗಳ ಜೊತೆ ಸೇರಿಸಿ 

ಹಸ್ತ                       ಶಥ-ಪಥ 

ತುಟಿಗಳು                ಕೈ ಚಪ್ಪಾಳೆ 

ಪಾದ                          ಶಿಳ್ಳೆ

##
* License: [CC-BY]
* Text: Rohini Nilekani
* Illustration: Angie & Upesh
* Translation: Ishwar Daitota
* Language: kn
