# ਛੁੱਕ-ਛੁੱਕ-ਛੱਕ

##
ਨਿੱਕੀ ਨੇ ਸਲੇਟ ਅਤੇ ਚਾਕ ਚੁੱਕੀ। 

ਉਹ ਇਕ ਲੰਮੀ ਰੇਲਗੱਡੀ ਬਣਾਉਣਾ ਚਾਹੁੰਦੀ ਸੀ। 

##
ਲੰਮੀ ਰੇਲਗੱਡੀ ਲਈ ਨਿੱਕੀ ਨੇ ਬਣਾਇਆ, ਇਕ ਵੱਡਾ ਜਿਹਾ ਧੂੰਆਂ ਉਗਲਦਾ ਇੰਜਣ। 

##
“ਪਰ ਹੁਣ ਡੱਬੇ ਕਿੱਥੇ ਬਣਾਵਾਂ?” 

ਸਲੇਟ ‘ਤੇ ਤਾਂ ਜਗ੍ਹਾ ਹੀ ਨਹੀਂ ਸੀ। 

##
ਨਿੱਕੀ ਨੇ ਸਲੇਟ ਫਰਸ਼ ‘ਤੇ ਰੱਖੀ ਅਤੇ ਸੋਚਣ ਲੱਗੀ। 

##
ਬੈਠੇ-ਬੈਠੇ ਨਿੱਕੀ ਨੇ ਫਰਸ਼ ‘ਤੇ ਇਕ ਡੱਬਾ ਬਣਾਇਆ। 

ਡੱਬੇ ਦੇ ਨਾਲ ਇਕ ਹੋਰ ਡੱਬਾ, ਫੇਰ ਇਕ ਡੱਬਾ, ਫੇਰ ਇਕ ਹੋਰ ਨਿੱਕੀ ਬਣਾਉਂਦੀ ਗਈ। 

##
ਫੇਰ ਉਸਦਾ ਚਾਕ ਖਤਮ ਹੋ ਗਿਆ। 

ਨਿੱਕੀ ਨੇ ਉੱਠ ਕੇ ਦੇਖਿਆ। ਵਾਹ ! 

ਪੂਰੇ ਵਰਾਂਡੇ ਜਿੰਨੀ ਲੰਮੀ ਰੇਲਗੱਡੀ ! 

##
ਨਿੱਕੀ ਦੀ ਰੇਲ ਚੱਲੀ ਛੁੱਕ-ਛੁੱਕ-ਛੱਕ, ਇਧਰ ਤੋਂ ਉਧਰ। 

ਬਹੁਤ ਦੂਰ ਤੱਕ! 

##
* License: [CC-BY]
* Text: Vinita Krishna
* Illustration: Suvidha Mistry
* Translation: S. Waqeel
* Language: pa
