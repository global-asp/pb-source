# চটপটে সোনা

##
সোনার বাবা সোনার জন্য একটা কাঠের গাড়ি তৈরি করছেন। 

“আমিও একটা ওই রকম তৈরি করব,” সোনা বলল। 

##
বাবা কাঠের চেরাই শুরু করলেন। 

“আমি ওইরকম চিরব,” সোনা বলল। 

“হ্যা করবে তো, তবে আগে তুমি ভাল করে দেখ,” বাবা বললেন। 

##
তারপর, বাবা চাকা লাগাতে শুরু করলেন। 

“আমিও পেরেক লাগাব,” এই বলে সোনা হাতুড়িটা নিল। 

“ হ্যা লাগাবে তো, তবে আগে তুমি ভাল করে দেখ,” বাবা বললেন। 

##
গাড়িটা তৈরি হল। বাবা এবার একটা সুতো বাঁধবেন টানবার জন্য। 

“কিন্তু আমি সুতো আর পেন্সিল কোথায় রাখলাম?” বাবা খুঁজতে লাগলেন। 

##
বাবা ভেবে আকুল। বাবাকে দেখে সোনা হাসতে সুুরু করল। 

“ওগুলো আমি তোমাকে খুঁজে দেব বাবা?” সোনা জিজ্ঞেস করল। 

##
বাবার এক কানের পিছন থেকে পেন্সিল আর এক কানের পিছন থেকে সুতো বের করে দিল, সোনা। 

“আমি তোমাকে মন দিয়েই দেখছিলাম বাবা,” সোনা বাবাকে বলল। 

##
“সত্যি। সোনা, তুমি আমাকে খুব সাহায্য করলে।” বাবা আদর করে সোনার মাথায় হাত বুলিয়ে বললেন। 

##
* License: [CC-BY]
* Text: Vinita Krishna
* Illustration: Suvidha Mistry
* Translation: Kanika Bandopadhyay
* Language: bn
