# "నా చేప!" "కాదు, నా చేప!"

##
కిచ్చు ఒక రోజు ప్రొద్దున్నే లేచేశాడు. 

“కొన్ని చేపలు పట్టడానికి ఇది సరైన సమయం,” ఆవులిస్తూ అనుకొన్నాడు. 

##
చెరువుకు వెళ్ళే దోవలో చోరూని కలిశాడు. మంచి స్నేహితులు వాళ్ళిద్దరూ. కలిసి ఆడుకొంటారు రోజూ. 

##
తమ చేపల వలలు పట్టుకొని వాళ్ళు గబగబా వెళ్లడం మునియా చూసింది.

“మేము చేపలు పట్టడానికి చెరువుకి వెలుతున్నాము. మునియా, కావాలంటే నువ్వు కూడా రావచ్చు!” 

##
చిన్నారి మునియా కొంతసేపు ఆలోచించింది.  “దయచేసి ఆ పని చేయవద్దు,   నీళ్లు లేకపోతే చేపలు చచ్చిపోతాయి,” అన్నది.

##
మునియా చెప్పింది వినలేదు వాళ్ళు. సరాసరి నేరుగా చెరువు దగ్గరకు వెళ్లారు.

కిచ్చు, చోరూ చెరువు ప్రక్కన కూర్చున్నారు. చేపల కోసం చూస్తున్నారు. 

##
రెండు చేపలు ఈదుకొంటూ వచ్చాయి.  ఒకటి సన్నగానూ, రెండోది లావుగానూ ఉన్నాయి. 

##
ఆ వెనకాలే మూడోది, ఒక పెద్ద చేప వచ్చింది. తాము ఎన్నడూ చూడనంత పెద్దది అది.

మునియా నవ్వేస్తూ అన్నది,  “ఇది నాన్న పాదం కంటే పెద్దది కదూ!” 

##
కిచ్చు, చోరూ తమ గాలాలు గట్టిగా పట్టుకుని ఉన్నారు.

“ఇది నా చేప!” అని అరిచాడు కిచ్చు. 

“కాదు, ఇది నా చేప!” కూడా అరిచాడు చోరూ. 

##
కిచ్చు గట్టిగా లాగాడు.

చోరూ ఇంకా గట్టిగా లాగాడు.

##
ఫాట్‌ట్‌ట్‌ట్!

రెండు గాలం కర్రలూ విరిగిపోయాయి. 

థ డ్‌డ్‌డ్‌డ్!

కిచ్చు నేల మీద పడి పోయాడు. 

థడ్డ్‌డ్డ్ స్ప్లాష్‌ష్‌ష్‌ష్!

చోరూ నీళ్ళల్లో పడిపోయాడు. 

##
ఏం జరిగింది? ఏం జరిగింది? 

ఏం జరిగింది అనుకొంటున్నారు? 

హ హ హ! ఆ తెలివైన చేప రెండు తీగలనీ కట్టి పడేసింది! 

##
* License: [CC-BY]
* Text: Suraj J Menon
* Illustration: Soumya Menon
* Translation: Janaki Rani Turaga
* Language: te
