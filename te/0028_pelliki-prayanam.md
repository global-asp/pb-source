# పెళ్ళికి ప్రయాణం

##
మా చిన్న బాబాయికి పెళ్ళి అవుతోంది.

పెళ్ళి పల్లెటూళ్ళో అవుతోంది.

మేమందరమూ పెళ్ళికి వెళ్తున్నాము.

మేము రైల్లో వెళ్తున్నాము.

##
అందరికంటే ముందస్తుగా స్టేషనుకు వచ్చినవాళ్ళం మేము.

మా నాన్నగారు, అమ్మగారు, మా తమ్ముడు, నేనూను.

##
మా దగ్గర ఒక పెద్ద సంచి, రెండు చిన్నసంచీలు ఉన్నాయి.

మా దగ్గర ఒక ఎర్ర వాటర్ బాటిల్ కూడ ఉంది.

##
ఇంకా రైలు రాలేదు.

చాలామంది జనం వస్తున్నారు.

అందరూ రైలుకోసం ఎదురు చూస్తున్నారు.

కాని, మాకుటుంబంలోని మిగతా వారంతా ఏరీ?

##
అరుగో! మా తాతగారు కనిపిస్తున్నారు.

ఆయన నెమ్మదిగా నడుస్తున్నారు.

ఆయన మా కోసం చూస్తున్నారు.

మా మామ్మగారు ఆయన వెనకాల ఉన్నారు.

##
నాకు దాహం వేస్తోంది.

నేను కూల్ డ్రింక్ త్రాగచ్చా?

మా తమ్ముడికి ఆకలి వేస్తోంది.

మా తమ్ముడికి చిప్స్ తినాలని ఉంది.

##
“ఆగండి, మనం ఇంకా రైలు ఎక్కనేలేదు,

మీకు ఆకలి వేస్తే తినడానికి మిఠాయిలు తెచ్చేను.

దాహం వేస్తే త్రాగడానికి మంచినీరు తెచ్చేను.

కాని రైలు వచ్చేవరకు ఆగండి,” అంది అమ్మ.

##
మా తాతగారి దగ్గర చాలా చిన్న సంచీ ఉంది. 

ఆయన దగ్గర కర్ర కూడా ఉంది.

మా మామ్మగారిది పెద్ద సంచీ. 

బహుశః అందులో తినడానికి మంచి మంచి తినుబండారాలు ఉండి ఉంటాయి.

##
మా లావుపాటి అత్తయ్య వచ్చింది.

ఆవిడ సన్నటి భర్త కూడా వచ్చారు.

వాళ్ళ దగ్గరున్న పెట్టె నిండా బట్టలున్నాయి.

చక్కగా తయారవ్వడం వాళ్ళిద్దరికీ చాలా ఇష్టం.

##
ఇంతలో పెద్ద చప్పుయ్యింది.

అదిగో! రైలు వస్తోంది, రైలు వస్తోంది.

అందరూ రైలు ఎక్కడానికి త్వరపడుతున్నారు,

ఇంతకీ పెళ్ళికొడుకు ఏడీ?

##
మేమందరం సిద్ధంగా ఉన్నాము. కాని పెళ్ళికొడుకు ఏడీ?

మా నాన్నగారు మా బాబయ్యను వెతకడానికి వెళ్తున్నారు.

మా తాతగారు కూడా చూస్తున్నారు. మా అమ్మకు చాలా గాభరాగా ఉంది.

కాని మామ్మగారు మాత్రం చిన్నగా నవ్వుతున్నారు.

##
“అడుగో! అక్కడున్నాడు,“ అన్నారు మా మామ్మగారు.

మా బాబయ్య మావైపు పరుగెత్తుకు వస్తున్నాడు..

“ క్షమించండి, క్షమించండి,” అంటున్నాడు.

మేమందరం రైలెక్కాము, రైలు స్టేషను దాటింది.

##
* License: [CC-BY]
* Text: Rukmini Banerji
* Illustration: Santosh Pujari
* Translation: P. Santha Devi
* Language: te
