# बंटी आणि बबली

##
बंटीला फुलपाखरांशी खेळायला खूप आवडतं... 

##
...आणि चिमण्यांबरोबर सुद्धा. 

##
तिला कागदाची नाव बनवायला आवडते. 

##
वाळूचा किल्ला करताना मजा येते. 

##
खेळ संपल्यावर बंटी जेव्हा घरी जाते, तेव्हा आई तिला हात-पाय

धुवायला सांगते. पण बंटी कुठली ऐकायला! 

##
ती ओरडते, “नको, मला साबण नाही आवडत.” 

##
एका रात्री तिला स्वप्न पडतं. 

तिच्या वाळूच्या किल्ल्याला रोगजंतूंनी वेढा घातलाय आणि ते हल्ला करत आहेत. 

##
जंतू बंटीचा पाठलाग करायला लागतात. 

जीव वाचवण्यासाठी बंटी जोरात पळते आणि ओरडते, “वाचवा, वाचवा.” 

##
तेवढ्यात तिथे साबणराजा येतो. 

तो म्हणतो, “बंटी घाबरू नकोस.” 

आणि तो आपल्या फेसाच्या सेनेला आदेश देतो, “जंतूंवर हल्ला चढवा.” 

##
फेसाची सेना लगेचच जंतूंना पळवून लावते. 

##
आजकाल बंटीला अंघोळ खूप आवडते. 

ती दात घासते आणि स्वच्छ अंघोळ करते. 

##
* License: [CC-BY]
* Text: Sorit Gupto
* Illustration: Sorit Gupto
* Translation: Sandhya Taksale
* Language: mr
