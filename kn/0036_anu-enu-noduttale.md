# ಅನು ಏನು ನೋಡುತ್ತಾಳೆ?

##
ಅನುಗೆ ವಸ್ತುಗಳನ್ನು ನೋಡುವುದೆಂದರೆ ತುಂಬ ಇಷ್ಟ, 

ದೊಡ್ಡವು ಸಣ್ಣವು ಯಾವುದಾದರೂ ಆಗಿರಲಿ. 

ಬೆಟ್ಟದ ಮೇಲಿನ ಮನೆಗಳು, 

ಗೋಡೆಯ ಮೇಲಿನ ಇರುವೆಗಳು. 

##
ಅಡುಗೆಮನೆ ಪದಾರ್ಥಗಳು, 

ಕಪಾಟಿನಲ್ಲಿರುವ ವಸ್ತುಗಳು. 

ತೋಟದಲ್ಲಿರುವ ವಸ್ತುಗಳು, 

ತನ್ನ ಮೈ ಮೇಲಿನ ವಸ್ತುಗಳು. 

##
ಎಲ್ಲೆಲ್ಲೂ ಅನು ಬಗೆಬಗೆಯ 

ವಿನ್ಯಾಸಗಳನ್ನೇ ಕಾಣುವಳು, 

ಯಾವುದಕ್ಕೂ ಆಗದು 

ಅವಳ ಕಣ್ಣಿಂದ ತಪ್ಪಿಸಿಕೊಳ್ಳಲು! 

##
ಜೀರುಂಡೆ ಮೇಲಿರುವ ಚುಕ್ಕೆಗಳು, 

ಮರದ ಕಾಂಡದ ಸುರುಳಿಗಳು, 

ಜನ ಮಾಡಿದ ಆಕಾರಗಳು, 

ಜೇನುಹುಳು ರಚಿಸಿದ ಆಕಾರಗಳು. 

##
ಎಲೆಗಳ ಮೇಲೆ ಇರುವ ಗೆರೆಗಳು, 

ಅದೇ ರೀತಿ ತನ್ನ ಅಂಗೈ ಮೇಲೆ ಇರುವ ಗೆರೆಗಳು. 

ಸಮುದ್ರತೀರದ ಒದ್ದೆಮರಳ ಮೇಲೆ ತನ್ನ ಪಾದದ ಗುರುತುಗಳು. 

##
ನೀರಿನ ಅಲೆಗಳು, ಅಲೆಗಳಂತೆಯೇ 

ಇರುವ ತನ್ನ ತಲೆಗೂದಲು, 

ಮರದ ಬೊಡ್ಡೆಗಳ ಮೇಲಿರುವ ಅಣಬೆಗಳು, 

ಆಕಾಶದಲ್ಲಿ ಹಾರುವ ಪಕ್ಷಿಗಳು. 

##
ಪುಸ್ತಕದಲ್ಲಿರುವ ಅಕ್ಷರಗಳು, 

ಅವಳನ್ನು ದೂರ ದೂರ ಕೊಂಡೊಯ್ಯುವ 

ಹೊಸದಾದ ಬಣ್ಣಗಳು, ಹೊಸದಾದ ಕಥೆಗಳು, 

ಹೊಸ ಹೊಸ ಮುಖಗಳು. 

##
ಬಣ್ಣದ ವಸ್ತುಗಳಲ್ಲಿ ಅವಳಿಗೆ 

ಇಷ್ಟವಾದ ಬಣ್ಣ - ಕೆಂಪು! 

ಪುಟ್ಟ ತಮ್ಮ 'ಬೂ' ನ ತಲೆಯ ಮೇಲೆ 

ಹಾರಾಡುವ ಮೂರು ಕೂದಲು ಕಪ್ಪು. 

##
ಇವತ್ತು ಅಪ್ಪ ತಯಾರಿಸಿದ ಕೇಕ್  

ಅದರ ಮೇಲೆ ಹೊಳೆಯುವ ಚುಕ್ಕಿಗಳು,

ಅದರಂತೆ ಬಹು ದೂರದಲ್ಲಿ, 

ಅವಳತ್ತ ನೋಡಿ ಮಿನುಗುತ್ತಿರುವ ತಾರೆಗಳು. 

##
ಮೇಲೆ ಬಾನಿನಲ್ಲಿ, 

ತೇಲಾಡುವ ಮೋಡದ ಮೊಲಗಳು. 

ನೆರಳಿನಾಟದ ಆನೆಗಳು - 

ಬನ್ನಿ, ಒಮ್ಮೆ ಮಾಡಿ ನೋಡಿ! 

##
ಅನುಗೆ ಈ ವಸ್ತುಗಳನ್ನೆಲ್ಲ ನೋಡುವುದೆಂದರೆ ತುಂಬ ಖುಷಿ. 

ಅವಳು ನೋಡುವುದನ್ನೆಲ್ಲ ನೀವೂ ಸಹ ನೋಡುವಿರಾ? 

##
* License: [CC-BY]
* Text: Lavanya Karthik
* Illustration: Lavanya Karthik
* Translation: Meera Tushar Punarvasu
* Language: kn
