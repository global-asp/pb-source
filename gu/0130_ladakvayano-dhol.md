# લાડકવાયાનો ઢોલ

##
આ નાટક નાટ્યકલાનો એક આધુનિક નમૂનો છે, જેને ‘બોડી થિયેટર’ કહે છે. આ રંગકલાની સૌથી સારી બાબત એ છે કે ખાસ પ્રકારની તૈયારી અને સરસામાન વિના જ જેટલાં પણ કલાકારો મળી શકે, તેમની સાથે ગમે ત્યાં તેનું મંચન કરી શકાય છે. આ નાટકનું મંચન કેવી રીતે કરવાથી તે સારું થશે, તેના વિશે આ પુસ્તકનાં અંતમાં આપને સૂચનો પણ આપેલાં છે.

તો આવો, રજૂ કરીએ છીએ નાટક.........
લાડકવાયાનો ઢોલ
સુત્રધાર (જેઓ એકથી વધારે પણ હોઈ શકે છે, તેઓ મંચના એક ખૂણેથી મંચ પર આવે છે.) : રહેતી હતી એક નારી તેના પુત્રની સંગાથ, કરતી હતી શ્રીમંતોના      બાગ-બગીચાની સારસંભાળ, બદલામાં મળતું હતું તેને પેટનો ખાડો      પુરવા પુરતું અનાજ.

     એક બાળક માતાનો અભિનય કરે છે, જયારે બીજા બાળકો શ્રીમંત      કુટુંબના રૂપે મંચ પર જુદાં જુદાં સમુહમાં ગોઠવાઈ જાય છે. માતા      વારંવાર દરેક સમૂહ પાસે જઈને નિંદામણ, ખોદકામ અને રોપણીનો      અભિનય કરે છે. ત્રીસ સેકંડના આ દ્રશ્ય બાદ બાળકો જે મુદ્રામાં      હોય છે તે જ મુદ્રામાં ફરીથી ગોઠવાઈ જાય છે.
સુત્રધાર      : પરંતુ ન હતી તે સુખી, તેને લાગતું હતું ખરાબ, લાવી શકતી નહતી તે      સરસ મજાના કપડાં અને પ્રેમાળ રમકડા. પૂરી કરી શકતી નહતી તે      પોતાના પુત્રની દરેક જરૂરિયાત.
     મંચ પર ગીતની લયમાં બોલબેટ રમવાનો અભિનય કરતા      બાળકોમાંથી એક નાનકડો બાળક દોડીને મંચ પર આવે છે, અને      મંચની વચોવચ્ચ એક મુદ્રામાં સ્થિર બેસી રહે છે.
સુત્રધાર  : બાળક હતો હોશિયાર અને હસમુખો, કપડાં-રમકડાંનાં અભાવનું એને       નહતું કોઈ દુ:ખ, જઈ રહી હતી માં ઘરેથી, દૂર હતું બજાર, હતી      ખૂબ થકાવટ, વેચવું હતું ઘણું એને, ભારે મહેનતનાં બદલામાં મળશે      ઘઉં અનાજ.
માતા પોતાના લાડકવાયા તરફ આગળ વધે છે, અને તેની નજીક પહોચીને એક મુદ્રામાં સ્થિર થઇ જાય છે. બાકીના કલાકાર પોતાનું સમૂહગાન ચાલુ રાખે છે.

##
સુત્રધાર     : ચાલતા ચાલતા પૂછ્યું તેણે પોતાના લાડકવાયાને.

માતા        : શું લાવું તારા માટે મારા લાલ?
સુત્રધાર     : લાડકવાયાને પસંદ હતો ખુબ જ ઢોલનો તાલ, તેથી તે બોલ્યો –
લાડકવાયો : લાવી આપ મને એક સરસ મજાનો ઢોલ, જેને હું વગાડીશ ખુબ.        ધમાધમ ધૂમ, ધમાધમ ધૂમ, ધૂમ મચાવીશ.   

      

    ત્યારબાદ જયારે સૂત્રધાર મંચ પર આવીને વાત આગળ વધારે છે, તે     દરમિયાન લાડકવાયો પોતાની એ જ સ્થિતિમાં સ્થિર રહે છે, જયારે     માતા મંચ પર ગોળ ગોળ ચક્કર લગાવે છે. તે મંચ પર ઉપસ્થિત     કલાકારોમાંથી કોઈ એકની પાસે જાય છે, અને તે તેની સાથે ચાલવા     માંડે છે. તે અનાજનો વેપારી છે, કે જેને બાળકની માતા પોતાનું     અનાજ વેચે છે. ત્યારબાદ એક બીજો કલાકાર લોટ વેચનાર     વેપારીની ભૂમિકા નિભાવે છે. રસ્તામાં માતાને એક નાનકડો લાકડીનો                ટૂકડો મળે છે, તે તેને લઈને પોતાના ઘર, બાળક પાસે ચાલી જાય છે. 

સૂત્રધાર  : જાણતી હતી માતા કે પોતાના લાડકવાયા માટે ઢોલ ખરીદવાના પૈસા      ક્યારેય નહિ હોય પોતાનીપાસે. દૂ:ખી હતું તેનું મન, ગઈ તે બજાર,      વેચ્યું અનાજ, ખરીદ્યું થોડું મીઠું ........ અને બેસન પણ !

     લાડકવાયાની સામે જવું પડશે ખાલી હાથ,
     ડૂબેલી હતી તેના વિચારમાં, ન હતું તેની પરેશાનીનું કોઈ ઠેકાણું,
     એ જ સમયે રસ્તામાં દેખાયો લાકડીનો એક ટૂકડો,
     ઉપાડી લીધો તેને અને કર્યું ઘર તરફ પ્રયાણ.

     લાડકવાયાને ન આવ્યું સમજમાં કે શું કરવું આ લાકડીનું? તે ગયો      રમવા માટે ઘરની બહાર અને લઇ ગયો આ લાકડીનો ટૂકડો પણ      પોતાની સંગાથ. ઉડી રહી હતી ઉમંગની છોળો જે તેના મનમાં, તે      આવી ગઈ તેના હોઠ પર ખુશીથી ભરેલું ગીત બનીને. જઈ રહ્યો      હતો તે ગાતા ગાતા ગીતો......

     લાડકવાયો મંચ પર ગોળ ગોળ ચક્કર લગાવે છે, અને બીજા      કલાકારો તેને જોઈ રહે છે. 

લાડકવાયો   : ધમ ધમ ટિક ટિક ધમ ધમ, લ લ લા લ લા !

               વિચાર્યું’તું કે મળી જશે મને ઢોલ, જુઓ મળ્યું શું આ મને ?
          નસીબ છે સારા મારાં, શા માટે કરું હું ભીના?
          ધમ ધમ ટિક ટિક ધમ ધમ, લ લ લા લ લા !

     જયારે ગીત પૂરું થાય છે, ત્યારે મંચ પર ઉપસ્થિત બાળ-કલાકારોનાં      સમૂહમાંથી વૃધ્ધની ભૂમિકા નિભાવી રહેલ બાળક બહાર આવે છે      અને ચૂલો સળગાવવાનો અભિનય કરે છે. જયારે તે ખાંસી ખાય છે      ત્યારે તેની હાલત તરફ દર્શકોનું ધ્યાન ખેંચવા માટે તમામ કલાકારો      એક સાથે ખાંસી ખાય છે.

##
સૂત્રધાર       :  અને જયારે તે જઈ રહ્યો હતો પોતાના રસ્તે, ત્યારે મળ્યાં તેને એક       વૃધ્ધ. છાણના ટુકડાઓથી ચૂલો સળગાવવાનો કરી રહ્યા હતા        પ્રયત્ન તે વૃધ્ધ. આગ સળગાવી શકતા ન હતા તે છાણનાં ટુકડાઓ        અને ચારેય બાજુએ છવાયેલો હતો માત્ર ને માત્ર ધૂમાડો. નીકળવા       લાગ્યા હતા આંસુઓ તે વૃદ્ધની આંખોમાંથી અને ખાંસી ખાંસીને       થઇ રહી હતી તેમની હાલત ખરાબ. પહોચી ગયો લાડકવાયો        દોડીને તેમની પાસે.
લાડકવાયો    : શું વાત છે, દાદા? શું હું કરી શકું મદદ આપની?
વૃધ્ધ           : અરે ઓ મારા બાળુડા બાળ ! ભૂખો છું, કરું છું પ્રયત્ન,                               બનાવી લઉં જમવાનું,
       પરંતુ થઇ ગયું છે મુશ્કેલ આ ચૂલો સળગાવવાનું,
         જૂઓ, જરા જૂઓ તો ખરાં !
                   આગ સળગવાનું નથી લેતી નામ,
       ઓ ભગવાન ! કોઈ સળગાવી આપે મારો ચૂલો,
       કરી આપે મારું આ કામ !
       બળતરા થઇ રહી છે મારી આંખોમાં અને થઇ ગઈ છે લાલ,
       થાકથી મારા હાથનાં થયા છે આવા બેહાલ.
       લાગી છે ભૂખ ભરપૂર, પણ ઠેકાણું ક્યાં છે જમવાનું?
       કદાચ મળી જાય ટૂકડો એક સુકી લાકડીનો,
       સળગી જાય ચૂલો મારો અને બની જાય જમવાનું. 

લાડકવાયો   : લઇ લો આ, દાદા ! લઇ લો આ લાકડી. સળગાવો આગ અને        ચૂલો આપનો.
જયારે સૂત્રધાર બોલે છે ત્યારે બાળકો તે મુજબના હાવભાવ અને હરકતો કરે છે. 

સૂત્રધાર  : વૃધ્ધ થયા બહુ ખુશ, સળગાવી આગ તેમણે, બનાવી કેટલીક      રોટલીઓ અને પકડાવી થોડીક રોટલીઓ લાડકવાયાને. વૃધ્ધ         ફરીથી મંચ પર ઉપસ્થિત કલાકારોના સમુહમાં સામેલ થઇ ગયાં. 

      

     લાડકવાયો બધાની સાથે ઉછળતો-કૂદતો પોતાનું ગીત ફરીથી      ગાવા લાગ્યો.
લાડકવાયો   : લ લલા લલા, લ લલા લલા, લ લલા લલા,
        લાકડીનાં ટુકડાનાં બદલામાં મળી મને ખાવા માટે  
        ગોળ સરસ મજાની તાજી રોટલી, મારી ભૂખ મીટાવવા માટે,
        ઢોલ નહિ પણ લાકડી જ સાચી, કોઈક કામમાં તો આવી,
        બદલામાં મળી મને ગોળ સરસ મજાની તાજી રોટલી.

સૂત્રધાર     : ચાલી નીકળ્યો લાડકવાયો, નીકળી પડ્યો પોતાના રસ્તે. આગળ હતું      કુંભારનું ઘર. ત્યાં હતી તેની ઘરવાળી ગોદમાં પોતાની બાળકીને      લઈને. મનમાં હતી શંકાઓ પુષ્કળ, રોઈ રોઈને બાળકીએ માથે લીધું      આસમાન.

     પહેલાની જેમ જ આ વખતે મંચ પર ઉપસ્થિત બાળકલાકારોનાં      સમૂહની વચ્ચેથી કુંભારની પત્નીની ભૂમિકા નિભાવી રહેલ કલાકાર      બાળકીને પોતાની બાહોમાં ઝૂલાવતી આવવાનો અભિનય કરે છે.      બીજા કલાકારો ધીમે ધીમે હાલરડું ગાશે. જે તે વિસ્તારનું કોઈ પણ      લોકપ્રિય હાલરડું હોઈ શકે છે.

     ફરીથી લાડકવાયો બોલ્યો.....

લાડકવાયો      : અરે ઓ માડી રે ! શાને રડી રહી છે મુન્ની આ તારી રે ?
કુંભારની પત્ની : ભૂખી છે તે, ખાધું નથી કઈ જ સવારથી એણે. હોત મારી પાસે       જો રોટલી તો મેં ખવડાવી   હોત તેને, નથી આપી શકતી પુરતું       જમવાનું તેને, નથી બચ્યો એક પણ દાણો ઘરમાં હવે.

સૂત્રધાર     : વિશાળ હદયના લાડકવાયાએ રોટલી કુંભારણને આપી દીધી.        કુંભારણે તે રોટલી બાળકીને આપી દીધી. બાળકીએ આ રોટલી        ચાવી ચાવીને ખાધી. અને રડતી બંધ થઇ ગઈ. લાડક્વાયાથી        ખુશ થઈને કુંભારણે તેને આપ્યો એક ઘડો. એક મોટો ઘડો !

       મંચ પર ઉપસ્થિત બાળકો સુત્રધારે કહેલી વાતોને પોતાના        અભિનયથી દર્શાવે છે. વાત પૂરી થઇ ગયા બાદ કુંભારણની        ભૂમિકા ભજવી રહેલ બાળકી ફરીથી બીજા બાળકો સાથે ભળી        જશે. જયારે લાડકવાયાની ભૂમિકા નિભાવી રહેલ બાળક ઘડો        ઊંચકીને મંચની એક બાજુએ લઇ જવાનો અભિનય ચાલુ           રાખશે.
        લાડકવાયો પોતાનું મજેદાર ગીત ગાતો ગાતો ચાલી નીકળ્યો :

લાડકવાયો       : લ લલા લલા, લ લલા લલા, લ લલા લલા,
       આપી દીધી મેં રોટલી મારી,
       થયો મને ખુબ જ આનંદ !
       અરે, જૂઓ ! જૂઓ ભાઈ જૂઓ !
       મને મળ્યો આ મોટો ઘડો !
       વાહ ભાઈ વાહ ! વાહ ભાઈ વાહ !

##
સૂત્રધાર     : લાડક્વાયાએ આવી જ રીતે ખુશીખુશીથી સમય વિતાવ્યો. પરંતુ       જયારે તેને નદીકિનારે એક અજબ નજારો જોયો તો તે થડકી        ગયો.
     મંચ પર ઉપસ્થિત તમામ બાળકો પોતાના હાથને લહેરાવીને નદીનો      અહેસાસ કરાવે છે. કલાકારોના સમૂહમાંથી ધોબી અને ધોબણ      બનેલ કલાકારો અલગ થઈને બહાર આવે છે. તેમના મૂક અભિનય      દ્વારા જોશથી ભરેલા હાવભાવ સમજમાં આવે છે કે બંને વચ્ચે      વાદવિવાદ ચાલી રહ્યો છે. બંને ખુબ જ ઝઘડી રહ્યા છે. જો કે      લડવાનો અવાજ આવતો નથી.
     લાડકવાયો ઝઘડો પતાવવા માટે આગળ આવે છે. તે કહે છે:

લાડકવાયો  : સાંભળો, સાંભળો, સાંભળો ! આ તે કેવું કોકડું ? પોતાની પત્ની       સાથે આમ શા માટે કરો છો ઝઘડા?
સૂત્રધાર       : બાળકની વાત સાંભળીને ધોબી બોલ્યો :
ધોબી          : સાંભળ બેટા ! થયું હતું એવું કે,
       મેં તેને આપ્યો હતો એક મોટો
       સરસ મજાનો ઘડો, કે જે લીધો હતો મોંધા મૂલનો,
       અને ખબર છે તને કે તેણે શું કર્યું ?
       લાપરવાહીથી તોડી નાખ્યો તેણે તે ઘડો,
       આટલું મોંઘુ રતન, જૂઓ તેણે શું કર્યું ?
       તોડી નાખ્યું, જરા પણ ન રાખ્યું ધ્યાન,
       થઇ ગયો છું હું ખુબ જ પરેશાન !
       હાય રે ! શું કરું ?
       હવે કપડા ધોતા પહેલા શેમાં ઝબોળું ?
  

      હવે નવો ઘડો હું ક્યાંથી લાવું ?
      ફરીથી આટલાં બધા રૂપિયા હું ક્યાંથી લાવું ?
        ઘડા વગર મારા કપડાં કેવી રીતે ધોઈશ ?
        રહી જશે મેલાં – ઘેલાં,
        આ રીતે આ કારણે હું મુકાયો છું મુશ્કેલીમાં,
        જૂઓ તમે પણ ! મારો ધંધો ચાલી રહ્યો છે બેકાર !  
 લાડકવાયો  :  અરે દાદા ! તમે લડો નહિ આપની ઘરવાળી સાથે,
               જાઓ ! લઇ લો આ મારો ઘડો અને ચલાવો આપનું કામ !

સૂત્રધાર      : ઘડો મેળવીને ખુશ હતો ધોબી, થઇ ગયું તેનું કામ, લાડકવાયાની

              ઉદારતાથી તે હતો એટલો બધો ખુશ કે આપી દીધો એક સરસ                      મજાનો કુર્તો. ભલાઈનાં બદલામાં આમ મળ્યું તેને ઇનામ.

    મંચ પર ઉપસ્થિત બધાં જ કલાકાર એક સ્વરમાં કુર્તાના વખાણ કરે છે.

બધાં એક સાથે : જુઓ, આ કુર્તો, શું રંગ છે તેનો? કેટલો સરસ દેખાય છે –        મુલાયમ અને નરમ ! જરૂરથી હશે ખુબ ગરમ !
       ધોબી અને તેની પત્ની ફરીથી સમૂહમાં સામેલ થઇ જાય છે.        લાડકવાયો પોતાનું ગીત ગાય છે, અને ગાતી વખતે સમૂહમાં        ચક્કર લગાવે છે.
લાડકવાયો: જઈ રહ્યો હતો હું મારા પગ પર ..જો ન મળ્યો હોત ધોબી મને તો,
        ન થાત તેમનું કામ, ન હોત તે સારો માણસ, ફરતા રહ્યાં ખાલી ઘડા માટે,
          ન મળત આ આલીશાન કુર્તો !
          કેવી મજા પડી ! વાહ ભાઈ વાહ !
          તે વસ્તુ મળે છે મારી પાસે, જેની હોય છે લોકોને આશા !

સૂત્રધાર   : ચાલી નીકળ્યો લાડકવાયો આગળ ને આગળ, શાનદાર કુર્તાને       નિહાળતો. પહોચી ગયો એક પુલ પર. લહેરાઈ રહી હતી ઠંડી        હવાની લહેરખીઓ ! હતી તે જગ્યા સુમસામ ! ત્યાં જ તેણે જોયું        જે, થઇ ગયો હેરાન.

      મંચ પર ઉપસ્થિત બાળકોના સમૂહમાંથી એક બાળક કાંપતા       કાંપતા બહાર આવે છે, અને સૂમસામ થઇને બેસી જાય છે.       બાકીના બાળકો મળીને તેજ હવાની લહેરખીઓ ચાલવાના         અવાજો કરે છે.

સૂત્રધાર      : કંપી રહ્યો હતો ખરાબ રીતે ઠંડીથી તે માણસ, ગરમ કપડાં તો શું ?       એક કુર્તો પણ ન હતો તેના શરીર પર. લાગતું હતું કે તે બન્યો હોય       કોઈ અકસ્માતનો ભોગ. નાંખી રહ્યો હતો નિસાસા અને હતો        ઈજાગ્રસ્ત. તેને જોઇને દયા આવી બાળકનાં મનમાં. તે દોડીને ગયો                    તેની પાસે અને બોલ્યો.

લાડકવાયો    : આપને ઈજા થઇ છે, કેવી રીતે થઇ ? ક્યાં દુ:ખે છે ? કોશિશ કરું        છું, સારવારની કરું છું વ્યવસ્થા આપના માટે. હાલ પુરતો આ કુર્તો        લો જે કરશે ઠંડીથી બચવાનું કામ.

સૂત્રધાર      :  લાડકવાયાએ ઓળખ્યો તેને, કેવી રીતે તારા થયા આવા હાલ ?       પોતાની કથની સંભળાવતા થયા આવા બેહાલ.

     જયારે તે પોતાની વાત સંભળાવે છે ત્યારે સમૂહનાં અન્ય બાળકો      ઘટનાનો અભિનય કરે છે. સમૂહમાંથી કેટલાંક બાળકલાકારો      અલગ નીકળે છે અને ચિંથરેહાલ મુસાફરની ભૂમિકાવાળા                      કલાકારનો પીછો કરે છે, તેને પકડી લે છે, અને તેને લુંટવાનો પ્રયાસ      કરે છે.

##
મુસાફર     : જઈ રહ્યો હતો હું મારા ઘોડા પર બેસીને 

      શહેર કે જ્યાં મારે પહોચવાનું હતું ઝટપટ
      ત્યારે લુંટારુઓની ટોળકીએ મને આવીને લીધો ઘેરી,
      દબોચીને મને ઝૂંટવી લીધું પાકીટ મારું,
      બચવા માટે મેં કર્યો મુકાબલો દમ ભરીને,
      પણ લઇ ગયા તેઓ બધું જ લુંટીને,
      ખૂબ જ બેહરમીથી માર્યો મને, બનાવી દીધો મુરઘો મને,
      ત્યાં સુધી ..... કે શરીર પર ના રહ્યો કુર્તો એક !

     જયારે આ ગીત પૂરું થાય છે ત્યારે લુંટારુઓનો અભિનય કરતા       બાળકો ફરીથી સમૂહમાં સામેલ થઇ જાય છે.
સૂત્રધાર     : લાડકવાયો બોલ્યો :
લાડકવાયો  : આપ છો શરદીથી પરેશાન, આપને છે તેની વધુ જરૂરિયાત, રાખી લો      આપ આ કુર્તો મારો.
સૂત્રધાર  : લાડકવાયાની દરીયાદિલીએ જીતી લીધું મુસાફરનું દિલ, મુસાફરે       લાડકવાયાને આપ્યા ધન્યવાદ પુષ્કળ, માન્યો આભાર. રાજીખુશીથી        આપી દીધો પોતાનો લાંબો અને મજબૂત ઘોડો તેને ઉપહાર.

     લુંટાયેલા મુસાફરનું પત્ર ભજવતો કલાકાર ફરીથી મંચ પર બીજા      કલાકારોનાં સમૂહમાં સામેલ થઇ જાય છે. અને તે સાથે જ સમૂહના      બધાં જ કલાકારો ઘોડાનાં પગરવનો અવાજ કરતા ઘોડેસવારીનો      અભિનય કરે છે. લાડકવાયાની ભૂમિકા નિભાવતો કલાકાર મંચ પર      ચક્કર લગાવે છે અને બાકીના કલાકારો પોતાની જગ્યાએ ઉભા રહે      છે. મોમાંથી નીકળતા અવાજોની સાથે તાળીઓ પણ વગાડી શકાય      છે. લાડકવાયો ખૂબ જ ખુશ છે અને ઘોડાને લઇ જવાનો અભિનય      કરતા કરતા ગીત ગાય છે.

લાડકવાયો   : વાત છે ખુબ મજાની , વાહ ભાઈ વાહ !
          તે વસ્તુ લોકોને મળે છે મારી પાસે,
          જેમની તેમને હોય છે જરૂરિયાત કે આશા !
             તન પર કુર્તો નહિ ને હાથમાં ઘોડાની રાશ !
           હતો મારી પાસે જે કુર્તો તે મેં તેને પહેરાવ્યો,
           બદલામાં મેં તેનો ઉમદા ઘોડો મેળવ્યો,
                  તબડક તબડક ! તબડક તબડક !

     લાડકવાયો અને મંચ પર ઉપસ્થિત તમામ કલાકારોનો કોલાહલ શાંત      થાય છે. કલાકારોના સમૂહમાંથી કેટલાંક કલાકારો અલગ નીકળી      આવે છે. આ નાના સમુહમાં એક વરરાજા અને તેનાં સંબંધીઓ      બેન્ડવાજાની સાથે એક આખી જાન હોય છે.

સૂત્રધાર    : જયારે તે પોતાનાં ઘોડાની સાથે ચાલતો ચાલતો જઈ રહ્યો હતો, ત્યારે      તેને ભડકાઉ કપડા પહેરેલ લોકો મળ્યાં. આ લોકો એક જાનમાં      આવેલાં હતા. જેમાં વરરાજા સાથે બેન્ડવાજાવાળા પણ હતાં. તે બધાં      જાન માટે તૈયાર હતાં પરંતુ તેઓ સૌ એક ઝાડ નીચે વીલા મોંઢે બેઠાં       હતાં.
     બધાં જ જાનૈયાઓ સાથે મળીને લગ્નગીતો ગાય છે, જેનો અવાજ      ધીમો છે અને તેમનાં ગાયનમાં ઉમંગ અને ઉત્સાહની જગ્યાએ       ઉદાસીનતા જોવા મળે છે.

તે જ સમયે લાડકવાયો તેમને ગીતો ગાતા અટકાવે છે અને પૂછે છે કે તેઓ સૌ આટલાં બધાં ઉદાસ શા માટે છે ? વરરાજાનાં પિતા તેના સવાલનો જવાબ આપે છે.  

વરરાજાના પિતા : જો મારા લાલ ! વાત એમ છે ! અમો ખુશ છીએ કે જાન લઈને        અમે નિકળ્યા છીએ, પરંતુ અમે એટલા માટે ઉદાસ છીએ કે         અમારા વરરાજાને લઇ જવા માટે અમારી પાસે ઘોડો નથી. જે         ભાઈ ઘોડો લઈને આવવાના હતાં, તે હજુ સુધી આવ્યા નથી          અને હવે તો શુભ લગ્ન મુહુર્ત ઝડપથી વિતવા આવ્યું છે.

સૂત્રધાર        : વરરાજા ઉભા થયા અને લાડકવાયા તરફ આગળ વધીને બોલ્યા 
વરરાજા       : હું વરરાજા છું, વિચાર્યું હતું કે ઘોડી પર ચડીને લઇ આવું હું દુલ્હન,
       પરંતુ રસ્તામાં આવી પડી છે ભારે અડચણ,
       જાઉં કેવી રીતે તેના દ્વાર, મારી પાસે નથી કોઈ સવારી,
       નથી આવ્યો ઘોડાવાળો, કોણ જાણે ક્યારે આવશે ?
       લાગે છે કે શુભ મુહુર્ત આમ જ વીતી જાશે.
       ભૂખ્યાં છે સૌ જાનૈયાઓ, નીકળ્યા’તા સૌ પ્રીતિ ભોજન લઈને,
       કરતા રહ્યાં સૌ પ્રતીક્ષા.
       કોણ જાણે પૂર્ણ થઇ શકશે મારા વિવાહ ?
       જૂઓ! આ સમયે મને જોઈએ છે એક ઘોડો, પૂરપાટ દોડતો ઘોડો.

સૌ કલાકાર સાથે મળીને : મળી જાય જો વરરાજાને ઘોડો, મળી જાય અમારા           વરરાજાને ઘોડો,
                                 સ્ફૂર્તિલો ઘોડો, જે લઇ જાય ઝડપથી દોડીને,
                                 વેગવાન વેગવાન ફટાફટ ફટાફટ !

##
સૂત્રધાર     : અને આ રીતે લાડકવાયો કે જે હંમેશા રહેતો હતો સૌની મદદ માટે      આગળ ને આગળ, આપી દીધો તેણે વરરાજાને પોતાનો ઘોડો.      વરરાજા ખુબ જ ખુશ થઇ ગયા અને તેમણે લાડકવાયાને પૂછ્યું કે તે      ઘોડાનાં બદલામાં શું લેશે?
     લાડકવાયાએ અહી તહી નજર દોડાવી અને ઝડપથી તેની નજર ઠરી      ગઈ એક ઢોલવાળા પર, જેને જોતાં જ તે બોલી ઉઠ્યો.
લાડકવાયો   : ડૂબતાંને તણખલાંનો સહારો, સારું કે ખરાબ,
     સમય ક્યારેક અમારો, ક્યારેક તમારો,
     ઘોડો મારો સરસ છે, આવ્યો આજે તમારા કામ,
     બદલામાં મળી જાય જો એ ઢોલ કે જે ઢોલીએ વગાડ્યો,
     પૂરું થઇ જશે મારું પણ અધૂરું સપનું,
     કે આ ઢોલને હું કહી શકું મારો પોતાનો.

     ઢોલી ઢોલની સંગાથે વરરાજા સાથે વાત કરતા કરતા લાડકવાયા      તરફ આગળ વધે છે. ઢોલને પોતાની ગરદનમાંથી ઉતારીને      લાડકવાયાની ગરદનમાં પહેરાવી દે છે. જે સમયે તે લાડકવાયાને      ઢોલ આપતો હોય છે તે સમયે સૂત્રધાર કહે છે :
સૂત્રધાર      : વરરાજાએ ઢોલીને ઢોલ આપવા માટે કહ્યું લાડકવાયાને,
     ઢોલીને જાણ હતી કે મળી જશે પોતાના ઢોલની કિંમત તેને,
     લઇ લેશે તે નવા ઢોલ,
     રાજીખુશીથી તેણે આપી દીધો પોતાનો ઢોલ.

જાનૈયાઓની ભૂમિકા નિભાવી રહેલ કલાકારો બાકીના બધાં જ કલાકારોની સાથે એક સમૂહ બનાવી લે છે. બધાં જ મળીને એક લગ્નગીત ગાય છે. પરંતુ આ વખતે લગ્નગીતનાં અવાજમાં ઉમંગ ભરેલો હોય છે.

##
સૂત્રધાર         : લાડકવાયાએ સીધી પકડી પોતાના ઘરની વાટ,
      રસ્તામાં તે વગાડતો રહ્યો ઢોલ, ધમ ધમા ધમ ઢોલ,
      તે હતો બેચેન પોતાની માતાને જણાવવા માટે કે તેને કેવી રીતે       મળ્યો આ ઢોલ ?
      લાડકવાયો અને તેની માતા મંચની વચ્ચે મળે છે ત્યારે લાડકવાયો       આ ગીત ગાય છે :

લાડકવાયો   : લાકડીનો એક ટૂકડો મને કેટલો આવ્યો કામમાં ?

      તેના બદલામાં મળ્યું મને ખાવાનું,
      ખાઈ લીધું હોત તો થઇ ગઈ હોત રોટલી ખતમ,
      પેટમાં પણ ન રહેત અને થઇ ગઈ હોત હજમ,
      સારું થયુ કે હું ન પડ્યો તેના મોહમાં,
      અને રોટલીના બદલામાં મળી ગયો મને ઘડો,
      ઘોડાનાં બદલામાં મળ્યો મને શાનદાર કુર્તો,
      જે મેં આપી દીધો તેને, જેને હતી જરૂરત વધારે,
      તેની પાસેથી બદલામાં મળ્યો મને એક ઉમદા ઘોડો,
      જેણે મને જોડ્યો વરરાજાની જરૂરિયાત સાથે,
      આ બધાંથી એક વાત આવી મારી સમજમાં,
      લીધા-દીધા વિના ન ચાલે કામ આ દુનિયામાં ભાઈ !
      ખુશીઓ કે જે આપે છે આનંદ આપને અને બીજાઓને,
      દરેક ખુશી આવી તેમની પાસે સામે ચાલીને !
આ ગીતની આખરી ચાર પંક્તિઓ બધાં જ કલાકારો એક સાથે મળીને દોહરાવે છે. અંતમાં, બધાં જ કલાકારો પોતપોતાની જગ્યાએ સ્થિર થઇ જાય છે.

...  પડદો પડે છે ...

##
* License: [CC-BY]
* Text: Umesh P N
* Illustration: Rajiv Eipe
* Translation: Ashok Parmar
* Language: gu
