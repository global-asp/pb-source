# என் உடல் பேசுவதைக் கேளுங்கள்

##
நான் இன்று பள்ளிக்குச் செல்லவில்லை. 

##
இன்று விடுமுறை நாள். 

##
நான் இன்று ‘டீவி’ யும் பார்க்கப் போவதில்லை. 

##
எப்படியும் மின்சாரமும் இல்லை. 

##
நான் என்ன செய்யப் போகிறேன்? 

##
இன்று,நான் என் உடல் பேசுவதைக் கேட்கப் போகிறேன். 

உங்கள் உடல் பேசுவதை உங்களால் கேட்க முடியுமா? 

##
முதலில் நான் அமைதியாக இருக்க வேண்டும். மிக அமைதியாக. அப்பொழுதுதான் என் உடல் பேசுவதைக் கேட்க முடியும. 

##
ஆம், இப்பொழுது என் மூச்சு சத்தம் கேட்கிறது. 

உள்ளே... வெளியே.. உள்ளே... வெளியே.. 

##
என் மூச்சு சத்தத்தை என்னால் அதிகமாக்க முடியும்... 

ஸ் ஸ் ஸ் ஸ்... சத்தத்தை குறைக்கவும் முடியும் ம் ம் ம் ம்... 

##
இப்பொழுது... என் இதயம் துடிப்பது எனக்கு கேட்கிறது. 

டூ டும் டு டூம் டூ டூம்ம் .

##
என்னால் என் இதயத்துடிப்பை வேகமாக்க அல்லது சத்தமாக்க முடியுமா? முடியும்... குதிப்பதன் மூலம்.  மேலும் கீழும். இருபது தடவை.

##
பாருங்கள் இப்போது! என் இதயம் வேகமாக துடிக்கிறது ! 

டூ டும் டு டூம் டூ டூம்ம் !

##
என் மணிக்கட்டில் விரலை வைத்தால் என்னுடைய நாடித்துடிப்பு எனக்கு கேட்கிறது.

விரல்களால் கேட்க முடியுமா?

##
நான் சிரிப்பது எனக்கு கேட்கிறது 

ஹ ஹ ஹ ஹ ஹா ஹ ஹா !

##
அழுவதும்தான் 

பூ... ஊ... ஊ.. .

##
கைதட்டுவதைக்கூட 

டப் டப்பா டப் டப்பா .

##
இதற்கெல்லாம் மேலாக என் வயிற்றின் இரைச்சலை நான் கேட்கிறேன். குடு குடு குடு... 

##
அது சொல்கிறது 

உணவு கொடு உணவு கொடு .

##
என் தாயார், சமையலறையில் ஜிலேபி பொறிப்பது 

என் மூக்குக்கு கேட்கிறது.

மூக்கால் கேட்கமுடியுமோ? 

##
என் உடல் பேசுவதை கவனிப்பதே குஷிதான். இப்பொழுது என் தாடைகள் அசை போடுவதை கேட்கப்போகிறேன். 

##
என் தாயார் செய்த சுவையான ஜிலேபிகளை 

என் வயிறு ஜீரணம் செய்வதையும்தான் ! 

##
உடல் பாகங்களுக்குச் சரியாக ஒலிகளைப் பொருத்தவும். 

கைகள்                  விசில்         

உதடுகள்            தோம் தோம்

பாதங்கள்             டப் டப் 

##
* License: [CC-BY]
* Text: Rohini Nilekani
* Illustration: Angie & Upesh
* Translation: S. Jayaraman
* Language: ta
