# ഒന്നു ചിരിക്കൂ!

##
മാന്‍കുട്ടി കാട്ടിലൂടെ ഓടുകയായിരുന്നു.

##
മുയലിനെക്കാളും മുന്‍പേ..

##
ആനയുടേയും മുന്‍പേ...

##
അവന്‍ ഒറ്റ ചാട്ടത്തിനു അരുവിയുടെ അക്കരെ എത്തി.

##
പൊളിഞ്ഞു വീണ മതിലിനടുത്തു കൂടെ അവന്‍ കുതിച്ചോടിപ്പോയി.

##
മൈതാനത്തു ഒരു പാറക്കല്ലുണ്ടായിരുന്നു. അതില്‍ തട്ടി പാവം മാന്‍കുട്ടി വീണു പോയി.

##
വലിയ വായില്‍ കരച്ചിലായി.

##
കുരങ്ങച്ചൻ വന്നു കാലു തടവിക്കൊടുത്തു. എന്നിട്ടും മാന്‍കുട്ടിയുടെ കണ്ണില്‍ നിന്നും വെള്ളം കുടുകുടെ ഒഴുകി.

##
കരടിച്ചേട്ടന്‍ അവനെ എടുത്തു മടിയില്‍ വെച്ചു. എന്നിട്ടും മാന്‍കുട്ടിയുടെ കരച്ചിലു നിന്നില്ല.

##
അമ്മ വന്നു. "നമുക്കു ഈ ചീത്ത കല്ലിനെ അടിച്ചു ശരിയാക്കാം!"

##
മാന്‍കുട്ടി പറഞ്ഞു. "അയ്യോ വേണ്ട, പിന്നെ അവനും കരയാന്‍ തുടങ്ങും."അമ്മ ചിരിച്ചു. മാന്‍കുട്ടിയും. 

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Translation: Sini Mukundan
* Language: ml
