# వీరు సర్కస్ కి వెళ్ళాడు

##
వీరూని వాళ్ళ తాతయ్య నాయనమ్మ జంబో-బింబో సర్కెస్ చూడ్డానికి తీసుకువెళ్ళారు. 

“భలే సరదాగా ఉంటుంది కదా!” అని వీరూ వాళ్ళతో అన్నాడు. 

##
వీరూకి తాడుపై నడిచే దొమ్మరి వాళ్ళూ, గారడీలు చేసే వాళ్ళూ, ఇంకా గమ్మతైన ఎర్ర ముక్కు ఉన్న హాస్యగాళ్ళూ తెగ నచ్చేశారు. 

“భలే! భలే!” అని మళ్ళీ మళ్ళీ అంటూనే ఉన్నాడు వీరూ. 

##
ఆ రాత్రి, వీరూ తనకే సొంతంగా ఒక సర్కస్ ఉన్నట్టు కలగన్నాడు. మరునాడు అమ్మని, నాన్నని, తాతయ్యని, నాయనమ్మని “వీరూ సర్కస్” చూడానికి పీలిచాడు. ఎత్తుగా కట్టిన తాడుపై నడవాలని అనుకున్నాడు వీరూ.

“అలా చేస్తే ప్రమాదం, క్రింద పడిపోతావు” అంటూ వారించింది వీరూ వాళ్ళ అమ్మ. 

##
అందుకని, తాడుపై నడిచే దొమ్మరివాడైన వీరూ తాడుని నేల పై ఉంచి, దానిపై నడిచాడు. అందరూ చప్పట్లు కొట్టారు. 

“ధన్యవాదలు, ధన్యవాదలు” అన్నాడు వీరూ. 

##
మోళీలవాడైన మన వీరూ మండుతున్న చక్రం లోనించి దూకాలని అనుకున్నాడు.

"ఇది అపాయకరం వీరూ, నీ ఒళ్ళు కాలే ప్రమాదం ఉంది" అని నాన్న వారించాడు.

అందుకని వీరూ మోళీవాడిలా ఖాళీ చక్రం తీసుకుని అందులోనించి దూకాడు. అందరూ చప్పట్లు కొట్టారు. "ధన్యవాదాలు, ధన్యవాదాలు" అన్నాడు వీరూ.

##
గారడీ వాడైన మన వీరూ ఆరు బంతులతో గారడీ చెయ్యాలను కున్నాడు.  “ఇది ప్రమాదం వీరూ, ఆ బంతులు నీ తలపై పడవచ్చు” అని వీరూ వాళ్ళ తాతగారు వారించారు. 

అందుకని గారడీవాడైన మన వీరూ ఒక పెద్ద లడ్డూ తీసుకుని గారడి చేసాడు. లడ్డూ సరిగ్గా వీరు నోటిలో పడింది. అందరూ చప్పట్లు కొట్టారు. 

“మం మం మం” అంటూ చప్పుడు చేస్తూ లడ్డూని చప్పరించాడు వీరూ. 

రింగ్ మాష్టరైన వీరూ నైపుణ్యంతో సింహాన్ని బోనులో పెట్టాలనుకున్నాడు. సర్కస్‌లోని సింహం ఎలా ఉంటుందో అతడు ఒక పుస్తకంలో చూశాడు. 

##
“మన కోసం అడవి జంతువులతో విన్యాసాలు చేయించడం తప్పు, సింహానికి కోపం రాగలదు జాగ్రత్త” అని నాయనమ్మ అంది.  అందుకని రింగ్ మాష్టర్ వీరూ పెంపుడు కుక్క బోజోతో కరాచాలనం చేశాడు. 

“ధన్యవాదములు బోజో” అన్నాడు వీరూ. 

##
గమ్మత్తైన ఎర్రముక్కు హాస్యగాడు వీరూ తన పిర్రలు ఊపాడు.

##
కానీ “ప్లోప్” మని అతడి చడ్డీ క్రిందికి జారిపోయింది. అందరూ నవ్వారు. 

##
“భలే నవ్వించావురా వీరూ” అంది నాయనమ్మ వీరూతో. 

“ఎంత అధ్బతమైన సర్కస్ చూసాము” అని అందరూ కలిసి ఒకే సారి అన్నారు అమ్మ, నాన్న తాత ఇంకా నాయనమ్మ. 

##
* License: [CC-BY]
* Text: Richa Ingle Deo
* Illustration: Reshma Barve
* Translation: Sugunasri
* Language: te
