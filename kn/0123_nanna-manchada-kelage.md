# ನನ್ನ ಮಂಚದ ಕೆಳಗೆ

##
ರಾತ್ರಿ ಬಾಯಾರಿಕೆಯಾದ್ದರಿಂದ ನನಗೆ ಎಚ್ಚರವಾಯಿತು. ನನಗೆ ಕುಡಿಯಲು ನೀರು ಬೇಕಿತ್ತು.

ನನ್ನ ಚಪ್ಪಲಿಗಳಿಗಾಗಿ ಮಂಚದ ಕೆಳಗೆ ನೋಡಿದೆ.

##
ಓ ದೇವರೇ! ನನ್ನ ಮಂಚದ ಕೆಳಗೆ ಒಂದು ಹುಲಿ.

##
ಈಗ ನಾನೇನು ಮಾಡಲಿ?

##
ಅಮ್ಮನನ್ನು ಕರೆಯಲೆ? ಹುಲಿ ಏನಾದರೂ ಗರ್ಜಿಸಿದರೆ?

##
ನಾನು ಮತ್ತೆ ನಿದ್ದೆ ಮಾಡಲೇ? ಆದರೆ, ನನಗೆ ನಿದ್ದೆಯೇ ಬರುತ್ತಿಲ್ಲ.

##
ಈಗ ಯಾರೋ ದೀಪ ಹಾಕಿದರು. ನೋಡಿದರೆ, ಅಮ್ಮ ಬಾಗಿಲಲ್ಲಿ ನಿಂತಿದ್ದಾಳೆ.

##
"ಏನಾಯ್ತು ಪುಟ್ಟಾ?"

"ನೀನು ನನ್ನನ್ನು ಕರೆದೆಯಾ?" ಅಮ್ಮ ಕೇಳುತ್ತಾಳೆ.

##
ನಾನು ಹುಲಿಯ ಕಡೆ ಕೈ ತೋರಿಸುತ್ತೇನೆ.

ಅಮ್ಮ ಬಗ್ಗಿ ಹುಲಿಯನ್ನು
ಮಂಚದ ಕೆಳಗಿಂದ ಹೊರಗೆಳೆಯುತ್ತಾಳೆ!

##
ಅರೇ, ಇದು ನನ್ನ ಹಳದಿ
ಕಪ್ಪು ಬಣ್ಣದ ದಪ್ಪಗಿನ
ಉಣ್ಣೆಯ ಸ್ವೇಟರ್.

ಇದರ ಗುಂಡಿಗಳು ಹುಲಿಯ ಕಣ್ಣುಗಳಂತೆ ಹೊಳೆಯುತ್ತವೆ.

##
ಅಯ್ಯೋ... ನಾನು ಸುಮ್ಮನೆ ಹೆದರಿದೆ!

ಅಮ್ಮ ನನಗೆ ನೀರು ತಂದು ಕೊಡುತ್ತಾಳೆ.

##
ಈಗ ನಾನು ಸುಖವಾಗಿ ನಿದ್ದೆ ಮಾಡುತ್ತೇನೆ. ಮತ್ತು ಕಾಡಿನಲ್ಲಿರುವ ನಿಜವಾದ ಹುಲಿಗಳ ಕನಸು ಕಾಣುತ್ತೇನೆ!

##
* License: [CC-BY]
* Text: Anupa Lal
* Illustration: Suvidha Mistry
* Translation: Meera Tushar Punarvasu
* Language: kn
