# ಗುಲ್ಲಿಯ ವಸ್ತುಗಳ ಡಬ್ಬಿ

##
ಒಂದು ದಿನ ಬೆಳಿಗ್ಗೆ, ಗುಲ್ಲಿ ತನ್ನ ಅಜ್ಜನಿಗೆ ಕೇಳಿದ, "ಏನಾಯ್ತು ಅಜ್ಜ? ನೀನು ಯಾಕೆ ವಾರ್ತಾ ಪತ್ರಿಕೆ ಓದುತ್ತಿಲ್ಲ? "

"ಪುಟ್ಟ, ನನ್ನ ಕನ್ನಡಕ ಮುರಿದು ಹೋಯ್ತು. ಅದು ಇಲ್ಲದೆ ನನ್ನಿಂದ ಯಾವುದನ್ನು ಓದಲು ಆಗುವುದಿಲ್ಲ," ಎಂದ ಅಜ್ಜ. 

##
"ಓಹ್, ಯೋಚಿಸಬೇಡ ಅಜ್ಜ. ನಾನು ಹೋಗಿ ನನ್ನ ವಸ್ತುಗಳ ಡಬ್ಬಿಯನ್ನು ತರುತ್ತೇನೆ. "

ಗುಲ್ಲಿ ಬೇಗ ಓಡಿ ಹೋಗಿ ತನ್ನ ಕಂದು ಬಣ್ಣದ ಡಬ್ಬಿಯೊಂದಿಗೆ ಹಿಂದಿರುಗಿದ. 

##
ಕ್ಲಿಂಕ್, ಕ್ಲಾಂಕ್, ಡಡುಂ-ಡಂ,

ಕೊನೆಗೆ ಏನು ಸಿಕ್ಕಿತು ಅವನಿಗೆ? 

ಒಂದು ಹೊಳೆಯುವ ಭೂತ ಕನ್ನಡಿ! 

ಅದರಲ್ಲಿ ನಿಧಾನವಾಗಿ ನೋಡಿದರೆ, ಎಲ್ಲವೂ ದೊಡ್ಡದಾಗಿ, ಚೆನ್ನಾಗಿ ಕಾಣುತ್ತೆ. 

##
"ತುಂಬಾ ಸಹಾಯವಾಯಿತು. 

ಈಗ ಪರವಾಗಿಲ್ಲ, ನಾನು ಪ್ರತಿಯೊಂದು ಸಾಲನ್ನೂ ಚೆನ್ನಾಗಿ ಓದಬಲ್ಲೆ," ಎಂದರು ಅಜ್ಜ. 

##
"ಏನಾಯ್ತು, ರಮೇಶ್ ಮಾವ?" ಕೇಳಿದ ಗುಲ್ಲಿ, ಒಂದು ಭಾನುವಾರ. 

"ಈ ಪೊಟ್ಟಣದಿಂದ, ಎಣ್ಣೆಯನ್ನು ಬಾಟಲಿಗೆ ಸುರಿಯಲು ನೋಡುತ್ತಿದ್ದೇನೆ. ಆದರೆ, ಇದರ ಕತ್ತು ಬಹಳ ಚಿಕ್ಕದಾಗಿದೆ. ಹಾಗಾಗಿ, ನಾನು ಖಂಡಿತ ಇಡೀ ಅಡಿಗೆ ಮನೆಯನ್ನೇ ಕೊಳಕು ಮಾಡ್ತೀನಿ," ಎಂದರು ರಮೇಶ್ ಮಾವ. "ಆಹಾ, ಯೋಚಿಸ್ಬೇಡಿ! ಬೇಗ ಇದಕ್ಕಾಗಿ ನಾನು ಏನಾದರೂ ಹುಡುಕುತ್ತೇನೆ," ಎಂದ ಗುಲ್ಲಿ. 

##
ಕ್ಲಿಂಕ್, ಕ್ಲಾಂಕ್, ಡಡುಂ-ಡಂ, 

ನೋಡೋಣ, ಈ ಸಲ ಗುಲ್ಲಿ ಏನನ್ನು ಹುಡುಕಿದ. 

##
ದೊಡ್ಡದಾದ ಬಾಯಿಯುಳ್ಳ ಒಂದು ಲಾಳಿಕೆ! 

ಮೇಲಿಂದ ಏನನ್ನಾದರೂ ಕೆಳಗೆ ಸುರಿದಾಗ, ನೋಡಿ ಅದು ಹನಿ ಹನಿಯಾಗಿ ಜಾರುವುದು ಕೆಳಗೆ! 

"ತಗೊಳ್ಳಿ ರಮೇಶ್ ಮಾವ, ಇದನ್ನು ಬಳಸಿ. ಅಡಿಗೆ ಮನೆಯೂ ಕೊಳಕಾಗದು, ಅಡಿಗೆ ಮಾಡುವುದೂ ಮಜಾ! "

##
"ಗುಲ್ಲಿ, ತುಂಬಾ ಸಹಾಯವಾಯಿತು. ಧನ್ಯವಾದಗಳು! "

##
ಕ್ಲಿಂಕ್, ಕ್ಲಾಂಕ್, ಡಡುಂ-ಡಂ,

ನೋಡೋಣ ಈ ಸಲ ಗುಲ್ಲಿ ಏನನ್ನು ತಂದಿದ್ದಾನೆ ಎಂದು? 

ಆಹಾ, ಅಯಸ್ಕಾಂತ! ಎಲ್ಲಾ ಚಿಕ್ಕ-ಪುಟ್ಟ ಲೋಹದ ವಸ್ತುಗಳು ಅದಕ್ಕೆ ಅಂಟಿಕೊಳ್ಳುವುದು! 

"ನೆಲದ ಮೆಲೆ ಹುಡುಕಿದರೆ ಈಗ, ಸೂಜಿ ಸಿಗುವುದು ಬಹು ಬೇಗ!" ಎಂದ ಗುಲ್ಲಿ. 

##
ಕ್ಲಿಂಕ್, ಕ್ಲಾಂಕ್, ಡಡುಂ-ಡಂ,

ನೋಡೋಣ ಈ ಸಲ ಗುಲ್ಲಿ ಏನನ್ನು ತಂದಿದ್ದಾನೆ ಎಂದು? 

ಆಹಾ, ಅಯಸ್ಕಾಂತ! ಎಲ್ಲಾ ಚಿಕ್ಕ-ಪುಟ್ಟ ಲೋಹದ ವಸ್ತುಗಳು ಅದಕ್ಕೆ ಅಂಟಿಕೊಳ್ಳುವುದು! 

"ನೆಲದ ಮೆಲೆ ಹುಡುಕಿದರೆ ಈಗ, ಸೂಜಿ ಸಿಗುವುದು ಬಹು ಬೇಗ!" ಎಂದ ಗುಲ್ಲಿ. 

##
"ನೋಡು ಅಜ್ಜಿ, ನಿನ್ನ ಸೂಜಿ ಹೇಗೆ ಅಂಟಿಕೊಂಡಿದೆ! 

ಹಿಂದೆ ಕಳೆದು ಹೋದ ಬೇರೆ ವಸ್ತುಗಳೂ ಕೂಡ ಸಿಕ್ಕಿವೆ. "

"ಎಷ್ಟೊಂದು ಸಹಾಯವಾಯಿತು! ಗುಲ್ಲಿ, ನೀನು ತುಂಬಾ ಜಾಣ! ನಿನ್ನ ಚಿಕ್ಕ ಕಂದು ಬಣ್ಣದ ಡಬ್ಬಿ ನಿಜವಾಗಲೂ ತುಂಬಾ ಚೆನ್ನಾಗಿದೆ!" ಎಂದು ಹೇಳಿದಳು ಅಜ್ಜಿ. 

##
* License: [CC-BY]
* Text: Anupama Ajinkya Apte
* Illustration: Anupama Ajinkya Apte
* Translation: Shalini Jaikumar
* Language: kn
