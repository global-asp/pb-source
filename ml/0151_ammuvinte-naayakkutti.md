# അമ്മുവിന്റെ നായക്കുട്ടി

##
അമ്മുവിന് ഒരു നായക്കുട്ടി ഉണ്ടായിരുന്നില്ല . പക്ഷെ അവൾ സ്കൂളിൽ എല്ലാവരോടും പറഞ്ഞു അവൾക്കൊരു നായക്കുട്ടി ഉണ്ടെന്ന്.

##
"എൻറ്റെ നായക്കുട്ടിയുടെ പേര് ശങ്കർ എന്നാണ്," എന്ന് അവൾ വേണുവിനോട്‌ പറഞ്ഞു.

"ശങ്കർ പഴം കഴിക്കും," എന്ന് അവൾ അബ്ദുള്ളിനോട് പറഞ്ഞു.

"ശങ്കറിന് കറുപ്പ് നിറമാണ്," എന്ന് അവൾ കുമാരിയോട് പറഞ്ഞു .

"ശങ്കർ എൻറ്റെ ഒപ്പം പന്ത് കളിക്കും," എന്ന് അവൾ ഉണ്ണിയോട് പറഞ്ഞു.

##
അപ്പോൾ വേണുവും, അബ്ദുള്ളും, കുമാരിയും ഉണ്ണിയും പറഞ്ഞു അവർ ശങ്കറിനെ കാണുവാൻ അമ്മുവിന്റെ വീട്ടിലേക്കു വരാമെന്ന്. അമ്മു തല കുലുക്കി . 

"അത് പറ്റില്ല ," അവൾ പറഞ്ഞു .

##
"അതെന്താ?" എന്നവർ ചോതിച്ചു .

"കാരണം എല്ലാവരേയും ഒന്നിച്ചു കണ്ടാൽ അവൻ പേടിച്ചു പോകും," അമ്മു പറഞ്ഞു.

"എന്നാൽ നമുക്ക് മാറി മാറി അവൻറ്റെ കൂടെ കളിക്കാം," എന്ന് കുമാരി പറഞ്ഞു.

##
"അത് പറ്റില്ല," എന്ന് അമ്മു പറഞ്ഞു.

"എന്തേ?" ഉണ്ണി ചോതിച്ചു.

"കാരണം ഇന്ന് ഞങ്ങൾ പുറത്ത് പോകും," എന്ന് അമ്മു പറഞ്ഞു.

##
"എന്നാൽ ഞങ്ങൾ നാളെ വരാം," അബ്ദുൾ പറഞ്ഞു.

"ഞങ്ങൾ അവനുവേണ്ടി പഴം കൊണ്ടുവരാം," എന്ന് വേണു പറഞ്ഞു.

"ഞങ്ങൾ ഓരോരുത്തരായി അവൻറ്റെ കൂടെ കളിക്കാം," എന്ന് കുമാരിയും പറഞ്ഞു.

"ശരി," എന്ന് അമ്മു പറഞ്ഞു. അവൾക്ക് വേറെ എന്ത് പറയണം എന്നറിയില്ലായിരുന്നു.

##
അന്ന് വൈകുന്നേരം അമ്മു അച്ഛനോട് ഒരു നായക്കുട്ടി വാങ്ങി തരുമോ എന്ന് ചോതിച്ചു. "നമുക്ക് നോക്കാം," എന്ന് അച്ഛൻ പറഞ്ഞു.

"പക്ഷേ ഇത് അത്യാവിശ്യമാണ്," എന്ന് അമ്മു പറഞ്ഞു. അച്ഛൻ ചിരിച്ചു. അന്ന് രാത്രി അമ്മു ആഹാരം കഴിച്ചില്ല. അമ്മുവിന് നല്ല സുഖമില്ലായിരുന്നു .

##
അമ്മുവിന് അടുത്ത ദിവസത്തേ പറ്റി ചിന്തിക്കുവാനേ കഴിഞ്ഞില്ല.

രാവിലെ ആയപ്പോൾ അമ്മ പറഞ്ഞു, "നിന്നെ കണ്ടിട്ട് സുഖമില്ലാത്തതുപോലെ തോന്നുന്നല്ലോ."

അവർ  അമ്മുവിന്റെ നെറ്റിയിൽ തൊട്ടു നോക്കി. പനിക്കുന്നുണ്ട്!

##
"ഇന്ന് നീ വീട്ടിൽ തന്നേ ഇരുന്നോളു," എന്ന് അമ്മ പറഞ്ഞു.

അതുകൊണ്ട് അമ്മു അന്ന് സ്കൂളിൽ പോയീല്ല .

അവൾ ആ ദിവസം മുഴുവനും കിടന്നു. ഒന്ന് ചിരിച്ചതുകൂടിയില്ല.

 ആകെ കഴിച്ചത് ഒരു കഷ്ണം ബ്രെഡ്‌ ആയിരുന്നു.

##
അന്നു വൈകുന്നേരം വേണുവും, അബ്ദുള്ളും, കുമാരിയും ഉണ്ണിയുംകൂടെ അമ്മുവിന്റെ വീട്ടിലെത്തി.

"എന്താ ഇന്നു നീ സ്കൂളിൽ വരാതിരുന്നത്?" ഉണ്ണി ചോതിച്ചു.

"എനിക്ക് സുഖമില്ല," എന്ന് അമ്മൂ പറഞ്ഞു.

##
"ഞങ്ങൾ ശങ്കറിനെ കണ്ടല്ലോ," അബ്ദുൾ പറഞ്ഞു.

"എവിടെ?" അമ്മു ചോതിച്ചു.

"ഇവിടെ മുറ്റത്ത്‌," കുമാരി പറഞ്ഞു.

##
"അവൻ പന്ത് കളിക്കുന്നില്ലല്ലോ," അബ്ദുൾ പറഞ്ഞു.

പെട്ടെന്ന് അമ്മു കിടക്കയിൽനിന്നു ചാടി എഴുനേറ്റു പുറത്തേക്ക് ഓടി.

##
ശരിയാണല്ലോ. ഇതാ മുറ്റത്തൊരു നായക്കുട്ടി നില്ക്കുന്നു. ശങ്കർ!

"പക്ഷെ അവന് കറുപ്പ് നിറം അല്ലാ," വേണു പറഞ്ഞു. "അവൻ ബ്രൌൺ ആണ്."

"ഓ! അത് ഞാൻ വെറുതെ പറഞ്ഞതാണ്," അമ്മു പറഞ്ഞു.

##
"ഞങ്ങളെ ഒന്നിച്ച് കണ്ടിട്ട് അവന് പേടിയായില്ല," എന്ന് അബ്ദുൾ പറഞ്ഞു.

"ഓ," അമ്മു പറഞ്ഞു. "അതും ഞാൻ വെറുതെ പറഞ്ഞതാണ്."

##
"അവന് പന്ത് കളിക്കുന്നത് ഇഷ്ടമല്ലല്ലോ," ഉണ്ണി പറഞ്ഞു.

"ഓ! അതും ഞാൻ വെറുതെ പറഞ്ഞതാണ്," അമ്മു പറഞ്ഞു.

##
"പക്ഷേ അവന് പഴം ഇഷ്ടമാണ്," കുമാരി പറഞ്ഞു.

"ഞാൻ പറഞ്ഞില്ലേ?" അമ്മു സന്തോഷത്തോടെ ചിരിച്ചു.

##
* License: [CC-BY]
* Text: Sowmya Rajendran
* Illustration: Soumya Menon
* Translation: Sreedevi Gopakumar
* Language: ml
