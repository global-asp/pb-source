# क्या देखती है अनु?

##
अनु को चीज़ों से है प्यार, 

बड़ी चीज़ों से और छोटी से भी। 

पहाड़ों पर घर, 

दीवार पर चीटियाँ। 

##
चीज़ें रसोईघर में, 

चीज़ें अलमारी पर। 

चीज़ें बाग-बगीचों में, 

और चीज़ें उस पर। 

##
अनु देखती है नमूने 

और आकार हर जगह। 

छिप नहीं सकतीं चीज़ें 

है तेज़ उसकी नज़र! 

##
सोनपंखी के धब्बे, 

पेड़ों के तने में दिखते गोले, 

बनी हुई चीज़ों के आकार, 

मधुमक्खी के छत्ते में बने नन्हे घर। 

##
पत्तों पर रेखाएँ बनीं, 

जैसी उसके हाथ पर। 

सागर किनारे की गीली रेत में, 

निशान उसके पैरों के। 

##
पानी में लहरें, 

घुँघराले बालों में लहर। 

पेड़ों की छाल पर उगते कुकुरमुत्ते, 

हवा में उड़ते हुए पंछी। 

##
किताब में छपे हुए शब्द जो 

उसे कहीं भी ले जा सकते हैं, 

नए रंगों से भरपूर, 

नई कहानियाँ, नए चेहरे। 

##
चीज़ों का वह रंग जो 

उसे सबसे प्यारा है- लाल! 

छोटे भाई बुबू के सिर पर उगते 

तीन छोटे घुँघराले बाल। 

##
पापा ने जो आज बनाया 

उस केक पर छिड़की शक्कर, 

चमक रही है ऐसे 

मानो दूर तारे हों जैसे। 

##
बादलों में छुपे हैं खरगोश 

फुदकते फिरते हैं आसमान में 

परछाई से बन सकता है हाथी 

आओ, बनाओ तुम भी। 

##
अनु ख़ुश है सब चीज़ों से 

देखती रहती है जिनको वह। 

क्या तुम भी वह सब देखोगे 

जो देखती है छोटी अनु? 

##
* License: [CC-BY]
* Text: Lavanya Karthik
* Illustration: Lavanya Karthik
* Translation: Arti Smit
* Language: hi
