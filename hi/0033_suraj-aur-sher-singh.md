# सूरज और शेर सिंह

##
सूरज के पास शेर के जैसी दिखने वाली एक गेंद है। वह उसे शेर सिंह बुलाता है। एक दिन सूरज और शेर सिंह पार्क में खेल रहे थे। 

##
शेर सिंह हवा में उछला। 

फिर सीधे पानी में गिर गया। 

छपाक! 

##
एक कुत्ते ने शेर सिंह का कान पकड़ कर झिंझोड़ा।  शेर सिंह ने अपने हाथ खोले!  उसने कुत्ते का मुँह खोला और बाहर कूद गया। 

##
वह एक फिसलपट्टी पर जा टपका। ज़ू... से नीचे फिसला। उसके पीछे-पीछे एक  मोटा लड़का फिसल रहा था। 

##
धम्म! शेर सिंह उसके नीेचे पिचक गया।  शेर सिंह ने मोटू को चुटकी काटी! 

##
फिर शेर सिंह एक सुरंग में जा गिरा। 

वहाँ वह गोल-गोल-गोल घूमा। 

##
जब वह सुरंग में से बाहर निकला तो उसे कौन मिला? 

सूरज! 

##
* License: [CC-BY]
* Text: Anupa Lal
* Illustration: Suvidha Mistry
* Translation: Vartul Adishesh Dhaundiyal
* Language: hi
