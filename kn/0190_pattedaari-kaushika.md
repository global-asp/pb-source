# ಪತ್ತೇದಾರಿ ಕೌಶಿಕ

##
ಆ ದಿನ ಕೌಶಿಕನಿಗೆ ನಾನು ನಿಜವಾದ ಪತ್ತೆದಾರನೆ ಎಂಬ ಭಾವನೆ

ಏಕೆಂದರೆ ಅಂದು ತಾನೆ ಅವನು ಅಂಗಡಿಯಿಂದ ಹೊಚ್ಚ ಹೊಸ ಟಾರ್ಚ್ ಮತ್ತು ಭೂತಗನ್ನಡಿ ಕೊಂಡಿದ್ದ

##
"ನೀನು ಥೇಟ್ ಪತ್ತೆದಾರನ ಹಾಗೆ ಕಾಣಿಸ್ತಿದೀಯ, ಏನೇನು ಹುಡುಕ್ತಿಯೋ ನೋಡೋಣ" ಎಂದು ಅವನ ತಾತ ಹುರಿದುಂಬಿಸಿದ್ದರು

ಕೌಶಿಕ ಸಡಗರದಿಂದ ಅವನ ಮನೆ ಬಳಿಯೇ ಇರುವ ಕಾಡಿನ ಕಡೆಗೆ ನಡೆದ

##
ಒದ್ದೇ ಹುಲ್ಲು ನೋಡಿ ಮನಸಿನಲ್ಲೇ ಊಹಿಸಿದ "ಓಹೋ ... ಇಲ್ಲಿ ಈಗ ತಾನೇ ಮಳೆಯಾಗಿರಬೇಕು"

##
ಆಹಾ! ಮೊದಲನೇ ಸುಳಿವು ಸಿಕ್ಕಿಬಿಟ್ಟಿತು ಎನ್ನುವ ಸಂಭ್ರಮ

ಹಾಗೆ ನೋಡುತ್ತಿರುವಾಗ ಅವನಿಗೆ ಹುಲ್ಲಿನ ಮಧ್ಯ ಕೆಂಪು ಕೆಂಪಾಗಿ ಏನೋ ಕಾಣಿಸಿತು. "ಏನಿರಬಹುದು" ಎಂದು ಕುತೂಹಲದಿಂದ ನೋಡಿದ

##
ನಾಯಿಕೊಡೆಗಳ ಹಾಗೆ ಕಂಡು ಬಂದವು. ಆದರೆ ಪತ್ತೆದಾರ ಕೌಶಿಕ ಅದನ್ನು ಪರೀಕ್ಷಿಸದೆ ಒಪ್ಪುವುದು ಹೇಗೆ! ಹತ್ತಿರದಿಂದ ಭೂತಗನ್ನಡಿ ಹಿಡಿದು ಸೂಕ್ಷ್ಮವಾಗಿ ನೋಡಿದ.

ಎಂಥಾ ಅಚ್ಚರಿ! ಅಲ್ಲಿ ಒಬ್ಬಳು ಪುಟಾಣಿ ಹುಡುಗಿ ಕೊಡೆ ಹಿಡಿದು ಕುಳಿತಿದ್ದಳು

##
ಕೌಶಿಕ ಹಾಗೆ ಭೂತಗನ್ನಡಿಯಿಂದಲೇ ನೋಡುತ್ತಾ "ಏ ಹುಡುಗಿ, ಯಾರು ನೀನು? ಇಲ್ಲೇನು ಮಾಡುತ್ತಿರುವೆ?" ಎಂದು ಗದರಿಸಿದ

ಭೂತಗನ್ನಡಿಯಲ್ಲಿ ಕಾಣಿಸುತ್ತಿರುವ ದಪ್ಪನೆಯ ಗಾತ್ರದ ಕೌಶಿಕನ ಕಣ್ಣು ಮತ್ತು ಧ್ವನಿ ಕೇಳಿ ಹುಡುಗಿ ಬೆಚ್ಚುಬಿದ್ದಳು

##
ಕೌಶಿಕನಿಗೂ ಅವಳ ಹೆದರಿಕೆ ಕಾಣಿಸಿತು. 

"ಅರೆರೆ ಹೆದರಬೇಡ. ನಾನೇನು ಮಾಡುವುದಿಲ್ಲ" ಎಂದು ಕೌಶಿಕ ಅವಳಿಗೆ ಸಮಾಧಾನದ ಮಾತು ಹೇಳಿದ

##
"ಇನ್ನೂ ಮಳೆ ಬರ್ತಾ ಇದೀಯ?" ಹುಡುಗಿ ಕೇಳಿದಳು

"ಇಲ್ಲ, ಮಳೆ ನಿಂತು ಸುಮಾರು ಸಮಯ ಆಯಿತು. ನಿನ್ನ ಸಂಗಡಿಗರಿಗೂ ಕೊಡೆ ಇಳಿಸಬಹುದು ಎಂದು ಹೇಳು" ಕೌಶಿಕ ಹೇಳಿದ

##
ಹುಡುಗಿ ಕೌಶಿಕನ ಟೋಪಿಯ ಮೇಲೆ ಹತ್ತಿ ನಗುನಗುತ್ತ "ನನ್ನ ಹೆಸರು ಲಲಿತ, ನಾವೆಲ್ಲಾ ಇಲ್ಲೇ ವಾಸ. ನಮಗೆ ಮನೆ ಕಟ್ಟಲು ಬರುವುದಿಲ್ಲ. ಮಳೆ ಬಂದಾಗ ಕೊಡೆಯೇ ನಮಗೆ ರಕ್ಷಣೆ" ಹೇಳಿದಳು

##
"ನಾನು ನಿಮಗೆಲ್ಲ ಮನೆ ಕಟ್ಟುವುದು ಹೇಳಿಕೊಡುತ್ತೇನೆ. ನಾನು ದೊಡ್ಡವನಾಗಿ ಒಳ್ಳೇ ಮನೆ ಕಟ್ಟುವವನಾಗುತ್ತೀನಿ ಅಂತಾ ನಮ್ಮ ತಂದೆ ಹೇಳಿದ್ದಾರೆ"

ಕೌಶಿಕ ಮಾತು ಮುಗಿಸುವಷ್ಟರಲ್ಲಿ ಅವನ ಕನಸು ಮುಗಿದಿತ್ತು. 

ಬೇರೇನು ಕನಸು ಬಿಳುವುದೋ ಮುಂದಿನ ಕಥೆಯಲ್ಲಿ ನೋಡೋಣ

##
* License: [CC-BY]
* Text: N. Chokkan
* Illustration: Megha Vishwanath
* Translation: Sreekanth Sastry
* Language: kn
