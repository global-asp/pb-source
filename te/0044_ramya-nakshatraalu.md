# రమ్య నక్షత్రాలు

##
అనగా అనగా ఎంతో కాలం క్రిందట రమ్య అనే చిన్న అమ్మాయి ఉండేది. రమ్యకి చెవి లోలాకులంటే ఇష్టం. కాబట్టి ఆ అమ్మాయికి ఎవరు బహుమతి ఇచ్చినా, చెవి రింగులే ఇచ్చేవారు. ఆమెకు ఎర్రని రింగులున్నాయి. నీలం లోలాకులు, ఆకుపచ్చ దుద్దులున్నాయి. ఒక్క మాటలో చెప్పాలంటే, ఇంద్రధనుస్సులో అన్ని రంగుల చెవి రింగులు ఉన్నాయి. 

రమ్య పుట్టినరోజుకి వాళ్ళ అమ్మమ్మ ఏమిచ్చిందో తెలుసా? 

##
అతి చక్కని వజ్రపు లోలాకులు తెచ్చింది. అవి నక్షత్రాల లాగ మెరిసిపోతున్నాయి! 

రమ్యకి అవి చాలా నచ్చాయి. 

“అబ్బ! అమ్మమ్మా! ఇంత చక్కని నక్షత్రాల్లాంటి వజ్రాలు నీకు ఎక్కడ దొరికాయి?” అన్నది. 

##
ఆ రోజున ఆకాశాన చుక్కలే లేవు. అమ్మమ్మ ఆకాశం వైపు చూపించింది. 

“చూశావా? ఆకాశాన నక్షత్రాలే లేవు. నేను అన్నీ కోసేసి అన్నిటిలోకి మంచివి నీ చెవి రింగుల కోసం తెచ్చాను,” అని జవాబిచ్చింది అమ్మమ్మ. 

##
ఈ మాట వినగానే రమ్యకు చాలా దిగులు వేసింది. 

“ట్వింకిల్ ట్వింకిల్ లిట్టిల్ స్టార్ 

తళుకుల బెళుకుల బుజ్జి తారా! 

నువ్వెక్కడ ఉన్నావో తెలియదు నాకు ఎత్తైన లోకం పైన ఉన్నావ్! 

ఆకాశంలో వజ్రాలలాగ నువ్వొచ్చేయి, తిరిగి వచ్చేయి!” అని రమ్య విచారంగా పాడింది. 

##
ఆ రాత్రి రమ్య తన లోలాకులు తీసి తలగడ  క్రింద భద్రంగా దాచింది. ఎవరో ఒక దేవత వచ్చి నక్షత్రాలను ఆకాశంలో తిరిగి పెడుతుందని ఆశపడింది. 

అర్ధరాత్రి పూట రమ్యకి ఒక అందమైన కల వచ్చింది. 

##
ఆ కలలో ఒక అందమైన అప్సరస వచ్చి రమ్యకు  చెప్పింది, "దిగులు పడకు రమ్యా! నా దగ్గర ఆకాశం కోసం వేలకొలదీ కొత్త నక్షత్రాలున్నాయి!" అని. 

రమ్య నిద్ర లేచింది. అప్పుడు ఏం చూసిందో తెలుసా?

##
రాత్రిపూట ఆకాశమంతా చుక్కలతో నిండిపోయింది. 

##
రమ్య మరలా అమూల్యమైన నక్షత్రాల వజ్రపు లోలాకులు పెట్టుకోగానే ఆమె కళ్ళు తళుక్కుమని మెరిసాయి!

##
ఇప్పుడు రమ్య ఎంతో ఆనందంగా ఉంది!

##
* License: [CC-BY]
* Text: Mala Ashok
* Illustration: Helga Parekh
* Translation: Janaki Rani Turaga
* Language: te
