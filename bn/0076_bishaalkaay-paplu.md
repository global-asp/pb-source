# বিশালকায় পাপলু

##
এহল ন’বছরের ছোট্ট দৈত্য পাপলুর কাহিনী। অন্য দৈত্যদের মত ছিলো না পাপলু। ওরা লড়তে ভালবাসতো, আর এদিকে পাপলুর লড়াই করা পছন্দই ছিলো না মোটে। ওর সমবয়স্কররা ডায়্নাসরের কান মুড়ে আর বাঘের ল্যাজ টেনে সময় কাটাতো, আর পাপলু নিজের বন্ধুদের রক্ষা করতে ব্যস্ত থাকতো।

পাপলুর মায়ের খুব চিন্তা ওকে নিয়ে। এক রাত পাপলুকে ঘুম থেকে তুলে উনি বললেন, “বাবাই তুমি আমাদের সাথে এইখানে কখন‍ই সুখে থাকতে পারবে না। আমি তোমায় একটা গ্রামে নিয়ে যাচ্ছি যেখানে সাধারণ মানুষ থাকে। তুমি গ্রামের প্রধান রাঘবের সাথে থাকবে।”

গ্রামে ঢোকার ঠিক আগে, মা ওকে চোখ বন্ধ করতে বললেন। চোখ খুলে দেখতেই, পাপলু

প্রায় অজ্ঞান হয়ে গেলো। ও নিজের আকারের দশভাগের এক ভাগ হয়ে গেছে আর ওর মা ও!

##
পাপলুর মা ওকে রাঘবের হাতে তুলে দিয়ে বনে ফিরে গেলেন।

কয়েক দিনের মধ্যেই পাপলু গ্রামের ছেলে- মেয়েদের সাথে ভালো বন্ধুত্ব করে ফেললো।

একদিন রাঘব খুব চিন্তিত হয়ে বাড়ি ফিরলেন। “অঙ্গার নামে একটা নির্মম দস্যু আমাদের গ্রামের থেকে বাইরে যাওয়ার পথ আটকে দিয়েছে। এখন আমরা ক্ষেতে কাজ করতে যেতে পারব না  আর নির্ঘাত সবাই অনাহারে মারা যাবো।” পাপলুর ভীষণ ইচ্ছা হলো কোনমতে রাঘবের সাহায্য করবে।

ওর হঠাৎ কিছু মনে পড়ে গেলো। বন থেকে বেরোনোর আগে, মা ওকে একটা জাদুর মন্ত্র দিয়েছিলেন যেটা বললে ও আবার দৈত্যাকার হয়ে যেতে পারে। ব্যাস, দৈত্য হয়ে গেলেই তো অঙ্গার আর ওর দলকে সমলে নিতে পারবে।

##
পাপলু যা পারে সব করে দেখলো। মাথার উপরে দাঁড়ালো, কান ধরে টানলো, কিন্তু কিছুতেই মন্ত্রের কথাগুলো মনে করতে পারলো না।

হঠাৎ ও একটা মিষ্টি তোতলা গলার আওয়াজ শুনতে পেলো। “পাপলুদা, আমাল থাথে খেলা কলো না, প্লীথ।”

ওর পাসের বাড়ির ছোট্ট মেয়ে -দু বছরের সোনি। পাপলু ওর সবচাইতে ভালো বন্ধু। ও সোনিকে কোলে তুলে উপরে ছুঁড়ে খেলতে শুরু করলো আর সোনি গেয়ে উঠলো:

“পাপলু দা পাপলু দা আমায় ছুঁড়ে দিয়ে ধরো ,
পাপলু দা পাপলু দা তোমার জাদুর খেলা করো।”

পাপলু একেবারে তটস্থ! ওর সুর আর ওর কথা কেমন যেন চেনা চেনা। এক দৌড়ে ঘরের ভেতর থেকে ও একটা নীল পাথর হাতে নিয়ে বেরিয়ে এলো।

##
এবারে ওর মনে পড়েছে মা কী বলেছিলেন- “বাবাই, এই পাথরটাকে হাওয়ায় উছলে এই কথাগুলো বলবে:

“তোমায় আমি ফেলবো উঁচে, 

খপ করে ফের ফেলবো ধরে

ভুলে  যেও না নীল পাথর হে,
রেখো জাদুটা মনে করে।”

পাথরটা ফেলে মন্ত্রটা বলতে বলতে পাপলুর মনে হলো যেন ও বেলুনের মতো ফুলে যাচ্ছে।  ও চ্যাঁড় ...ড়...ড়... চ্যাঁড়...ড়...ড়... শব্দ শুনতে পেলো। ওর জামাকাপড় সব ছিঁড়ে যচ্ছিলো! ও যদি শিগ্গিরি কোথাও লোকানোর জায়্গা না খোঁজে ও এক্কেবারে গ্রামের মাঝখানে, নিজের মাপের থেকে একশ’গুন ছোট জামা পরে হাঁ করে দাঁড়িয়ে থাকবে যে! নিজের লজ্জা ঢাকার জন্য কয়েক টুকড়ো কাপড় ছাড়া কিছুই থাকবে না ওর কাছে। পাপলু চ্যাঁড়...ড়...ড়... চ্যাঁড়...ড়...ড়... শব্দের ধাওয়া খেয়ে একছুটে বনের দিকে দৌড়ালো।

##
বনে ঢুকে ও হাঁটু গেড়ে বসে পড়লো মাটির উপরে। মনে হয়ে মায়ের সেখান মন্ত্রে একটা দুটো শব্দ ভুল হয়েছে। তাই ওর জামা কাপড় ওর সাথে বড় হয়েনি।

এবার কি করা যায়? দৈত্যাকার হয়ে লাভ? রক্ষা করতে কি আর জামাকাপড় ছাড়া য়াওয়া যায়? কিন্তু এদিকে নিজের মাপের জামা ও পাবে কোথায়? আর তাও এতো তাড়াতাড়ি?

একটা গলার স্বর শুনে ও নীচে তাকালো। রাঘব দাড়িয়ে ছিলেন। “সোনি বললো তুমি বিরাট বড়ো হয়ে কোথাও পালিয়ে গিয়েছো। এমন অদ্ভূত কথা শোনা মাত্র আমি তোমার খোঁজে এলাম।”

"মায়ের শেখান একটা যাদুই মন্ত্র বলে আমি আবার দৈত্যাকার হয়ে গিযেছি। এবার আমি অঙ্গার আর ওর দলকে জব্দ করতে পারবো,” পাপলু  বললো।

##
“বাহ! বেশ ত! তবে আর দেরী কিসের?”

“আমার জামাকাপড় য়ে আমার সাথে বাড়েনি! আমি প্রায় কিছুই পরে নেই! এইভাবে বেরো‍ই কী করে?”

রাঘব ভেবে বললেন, “আচ্ছা, আমায় একটু সময় দাও। রাত পড়ার আগেই তোমার জামা তৈরী হয়ে যাবে।”

রাঘব বাড়ি ফিরে গিয়ে গ্রামের সমস্ত দর্জি কে ডেকে পাঠালেন। একসাথে একুশজন এসে হাজির। রাঘব তাদের ব্যাপারটা বুঝিয়ে বললেন, “আমার পাপলুর জন্য একজোড়া পাজামা আর পাঞ্জাবি চাই, যত তাড়াতাড়ি সম্ভব!”

ব্যাস! শুরু হয়ে গেলো ’পাপলু সাজাও’ অভিজান! দর্জিগুলো হুড়মুড়িয়ে পাপলুর পিঠে, হাতে, গায়ে, পায়ে উঠে ওর মাপ নিচ্ছে - কী মজার দৃশ্য।

##
গ্রামের জত লোক, যে যেখানে যা কাপড় খুঁজে পেলো নিয়ে এলো। এমনকি সোনিও নিজের পুতুলের সাল দান করলো এই কাজে!

সাত ঘন্টায় জামা তৈরী। সাত ঘন্টায় আনন্দে

আহা বলে বিশালকায় পাপলু তৈরী হয়ে উঠে দাঁড়ালো গ্রামবাসীদের সামনে। রং চঙ্গা পাজামা পাঞ্জাবি পরে বেশ সুন্দর লাগছিলো ওকে। কী দারুন হাত তালি দিলো সবাই মিলে।

সবে মধ্যরাত পার হয়েছে। অঙ্গার আর ওর দস্যুর দল অঘোরে ঘুমাচ্ছে। শুধুমাত্র দুজন জেগে আছে পাহারায়। হঠাৎ অঙ্গারের ঘুম ভাঙ্গলো । কেমন একটা  অদ্ভূত শব্দ শুনতে পাচ্ছিলো যেন। উঠে, হাতে তরোয়াল নিয়ে, ও ছুটে তাঁবু থেকে বেরিয়ে এলো|অন্য দস্যুরাও নিজেদের ভালা , তরোয়াল তুলে নিজেদের নিজেদের তাঁবু থেকে বেরোচ্ছিলো।

##
“হুঊঊঊঊঊশ!” ও‍ইযে আবার এলো শব্দটা।
আরো যেন কাছে আসছে।

“হুঊঊঊঊঊশ!”  অঙ্গার এদিকে ওদিকে চাইলো। মনে হলো যেন একটা ঝড় প্রচন্ড বেগ ধরছে। গাছ পালা সব দুলতে লাগলো আর ধীরে ধীরে আওয়াজ যেন কান কালা করিয়ে দেওয়ার মতো বেড়ে উঠলো।

“হুঊঊঊঊঊশ! হুঊঊঊঊঊশ!”

অঙ্গারের মনে হলো ওকে যেন হাওয়ার জোরে কেউ তুলে নিয়ে যাচ্ছে। হাত পা ছুঁড়ে আঁকড়ে ধরার উপক্রমে, কোনমতে মরিয়া হয়ে কিছু ধরে রাখার চেষ্টা করল,  কিন্তু কিছুতেই কোনো লাভ হলো না। ও হাওয়ায় ভাসমান। ওর বাঁ দিকে ওর অনুগত জারনেল একটা বিশ্রী ডায়্নাসরের মত ঝুলে আছে।

##
অন্যদিকে ওর সবচাইতে দক্ষ অসিযোদ্ধা –  হাওয়ায় তরোয়াল-হাতড়াচ্ছে কোনমতে নিজের অস্ত্র ধরার চেষ্টায়- যেটা ওর সামনে হাওয়ায় উড়ে যাচ্ছে।

কয়েক মিনিট পর, ছপাত করে একটা আওয়াজ হলো। ওরা সোজা গ্রামের দক্ষিনে নদীতে গিয়ে পড়লো। যেই না ওরা হাঁপাতে হাঁপাতে, কেঁপে, বিষম খেয়ে, নদীর পাড়ে এসে পৌঁছলো, ওদের, মাথার উপর এক বিরাট ছায়া এসে পড়লো।

“এই হতচ্ছাড়া অঙ্গার !” বলে উঠলো ছায়াটা। অন্ধকার রাতে যেন তার কন্ঠস্বর গমগম করে শোনা গেলো।

“এ...এ...আজ্ঞে,” আমতা -আমতা করে বললো সকলের জন্য ভয়ংকর সে অঙ্গার। সেই, যবে থেকে ওর বাবা, রোষ বুন্দেলা, ওকে জিলিপি খাওয়ার দোষে ঠেঙ্গিয়েছিলেন, তবে থেকে অঙ্গার এত ভয় পায়েনি।

“এবার আমি তোমায় শুধু একটু থাবড়ে থুবড়ে দিয়েছি। এর পর যদি তুমি, বা তোমার লোকেরা গ্রামের আসে-পাশেও দেখা দাও, তোমাদের সকলের গায়ের থেকে হাত-পা ছিঁড়ে নিয়ে কপ-কপিয়ে চিবিয়ে খাবো।”

“এ...এ...আজ্ঞে মহারাজ, আর কোন দিন এই জায়গার হাজার মাইলের মধ্যে আসবো না।”

“বেশ কথা! মনে রেখো, যদি জানতে পারি যে তোমরা এই দিকের পাশ ঘেঁষেও যাচ্ছ, তাহ’লে তোমাদের পীষে নদীতে তোমাদের রস ব‍ইয়ে দেবো মাছেদের খাওয়ার জন্য!”

“হ্যাঁ মহারাজ। কিন্তু দয়া করে বলুন আমায়,

আপনি কে? আগে তো কখনো আপনাকে এখানে দেখিনি!”

“আমি এই গ্রামের রক্ষাদেব,” বললো পাপলু। এক মুহুর্ত একেবারে চুপ থেকে বললো, “আর আমার নাম বিশালকায় পাপলু।”

আর এইকথা বলে পাপলু গটগট করে গ্রামে ফিরে গেলো। অঙ্গার আর ওর দস্যুদল সেই রাতেই গ্রাম ছেড়ে চলে গেলো, আর তারপর ওদের খোঁজ কেউ কখনো পায়নি।

পাপলু আবার নিজের আকারে ফিরে গেলো। কিন্তু কোনমতেই ও নিজের নাম আর ফিরে পেলো না। এরপর থেকে, সকলের কাছে, এমনকি ছোট্টো সোনির জন্যও, ও হয়ে গেলো ’বিশলকায় পাপলু’।

##
* License: [CC-BY]
* Text: Ramendra Kumar
* Illustration: Zainab Tambawalla
* Translation: Swagata Sen Pillai
* Language: bn
