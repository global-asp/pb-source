# वर्ल्ड वाइड वेब के अंदर

##
क्या तुमने वर्ल्ड वाइड वेब (विश्वव्यापी तरंग) के बारे में सुना है? नहीं? कोई बात नहीं।

अब, क्या तुमने इंटरनेट के बारे में सुना है? हाँ? बहुत अच्छा!

लेकिन, यह इंटरनेट क्या है? क्या तुमने कहा, “मैं पूरी तरह से नहीं जानता,लेकिन मैं यह जानता हूँ कि यह कंप्यूटरों के साथ कुछ काम करता है।“ तुम सही हो –- यह काम करता है। लेकिन, यह उत्तर पूरा नहीं है।

क्या तुमलोगों ने पूछा कि फिर पूरा उत्तर क्या है? हम्म! हमें इसका पूरा उत्तर जानने के लिए किसी जानकार (विशेषज्ञ) से मिलना होगा। ज़रा सोचो कि क्या मैं किसी ऐसे व्यक्ति को जानता हूँ! .... वह आमतौर पर कंप्यूटर के पास ही मिलती है। तो चलो, अब सीधे कंप्यूटर- कक्ष की ओर चलें!

##
नमस्ते नेत्तिकुट्टी! यहाँ बच्चों का एक समूह आपसे मिलने आया है। बाहर आ जाइए, बाहर आ जाइए जहाँ भी आप हैं!...

तो वहाँ है आप! जाओ बच्चों! हैलो कहो। और हाँ! उसके प्यारे रूप और आकार को देखकर मूर्ख मत बन जाना---- वह अपने छोटे- से दिमाग में बहुत सारी सूचनाएँ संभालकर रखती है!

##
तो नेत्तिकुट्टी! यहाँ सभी जानने को उत्सुक हैं कि वास्तव में इंटरनेट है क्या?

ओह! बड़ा प्रश्न! देखूँ, मैं इसे कैसे आसानी से समझा पाती हूँ!

इंटरनेट (इंटर कनेक्टेड नेटवर्क्स का संक्षिप्त शब्द) एक बड़ा, बड़ा... बहुत बड़ा संग्रह है जिससे विश्व - भर के सभी कंप्यूटर जुड़े हुए हैं।

##
कंप्यूटर बहुत ही बड़े कंप्यूटरों, जैसे (वह प्रकार,जो शोध प्रयोगशाला या सरकार के उपयोग के लिए रखे जाते हैं), डेस्कटॉप (बैंकों और कंप्यूटर केंद्रों में आप इसे देख सकते हैं), लैपटॉप (कंप्यूटर का वह प्रकार, जिसे लोग अपने कंधे पर लटकाए, साथ लिए घूमते हैं), सेलफोन (वह प्रकार, जो तीखी आवाज़ में घंटी बजाकर आसपास के लोगों को खिझा देता है, जैसे कि सिनेमा हॉल में) और यहाँ तक कि एक छोटा-सा म्यूजिक प्लेयर और उससे जुड़ा नन्हा-सा प्यारा- सा हेडफोन, जिसे देखकर लगता है मानो किशोरों के कानों से उग आए हो।

##
ये सभी कंप्यूटर या तो तार और केबल के द्वारा जुड़े होते हैं (केबल, जो ज़मीन के ऊपर, ज़मीन के अंदर, यहाँ तक कि समुद्र के भीतर (बड़े कंप्यूटर) भी काम करता है) या ताररहित सिग्नल (लैपटॉप, सेलफोन, म्यूजिक प्लेयर) से काम करता है।

तो, आप देखें कि आपको एक ही जगह बैठकर, अपने ही कंप्यूटर के सामने , स्विच बोर्ड के सहारे इंटरनेट से जुड़ने की ज़रूरत नहीं --- आप कहीं भी, कभी भी विश्व से जुड़ सकते हैं, यहाँ तक कि चलते हुए भी।

##
बस! यही? हम सोचते थे कि इंटरनेट दोस्तों से बात करने, फिल्मी गाने डाउनलोड करने, फिल्म के टिकट बुक करने, विद्यालय की परियोजना (प्रोजेक्ट) को तैयार करने और अस्पताल के फोन न॰ उपलब्ध करानेवाला साधन है।

वह इंटरनेट नहीं है! ये सभी सचमुच किसी एक जादुई चीज़ का हिस्सा हैं। कुछ कहते हैं उसे .... ठहरो, सोचने दो ज़रा! हाँ!... वर्ल्ड वाइड वेब! यह वर्ल्ड वाइड वेब — इसे संक्षेप में डब्लू 3 कहें, पृष्ठों (पेजेज़) का एक बड़ा, बड़ा --- बहुत ही बड़ा संग्रह है। (अभी डब्लू 3 पर लगभग 40 अरब लोक पृष्ठ /पब्लिक पेज़ उपलब्ध हैं)

##
एक पृष्ठ, जिसके अंदर शब्द, अंक, तस्वीर, गीत, वीडियो क्लिप व अन्य सूचनाएँ हो सकती हैं। पृष्ठों का यह विशाल संकलन (या डब्लू 3) उन लाखों कंप्यूटरों, सेलफोनों और म्यूजिक प्लेयरों में इंटरनेट पर उपलब्ध रहता है।

इसलिए डब्लू 3 खुद में इंटरनेट नहीं है, लेकिन उसका एक हिस्सा है--- सबसे मज़ेदार हिस्सा। यदि आप इंटरनेट को एक रेस्तरां मान लें तो डब्लू 3 वहाँ के व्यंजनों में सबसे अधिक प्रचलित व्यंजन होगा। और एक चम्मच, जो उस व्यंजन में से मज़ेदार और पसंदीदा निवाला चुनने में मदद करता हैं, उसे वेब ब्राउज़र कहते हैं।

##
ओह! अब आपने हमें जिज्ञासु बना दिया, नेत्तिकुट्टी! मगर हम यह जानने को अधिक उत्सुक हैं कि किन कारणों से डब्लू 3 इतना प्रचलित है?

ज़रूर! डब्लू 3 बहुत ही रोमांचक है क्योंकि इसके अंदर शामिल हैं:

ईमेल – जो आपको विश्व में कहीं भी, किसी को भी पत्र भेजने की अनुमति देता है --- और उन्हें एक मिनट के अंदर प्राप्त कराता है --- वही पत्र हू-ब-हू। यदि आपने इसे अमेरिका में किसी को भेजा है, और यदि इसे डाक के द्वारा भेजते तो इसे पहुँचने में 15 दिन का समय लगता। साथ ही भेजने का खर्च भी बहुत अधिक आता, लेकिन ईमेल करने में कोई खर्च नहीं!

##
खोज – जिसकी मदद से आप अलग- अलग विषयों पर लाखों सूचनाएँ पा सकते हैं, उपयोगी – अनुपयोगी।

आप जानना चाहते होंगे कि गंगा नदी किस राज्य में बहती है, ‘स्टायचु ऑफ लिबर्टी’ (स्वतंत्रता के इतिहास की प्रतिमा) कैसा दिखता है। आप बॉलीवुड के नए सुपरहिट गाने सुनना चाहते होंगे या छोटा भीम की वह कड़ी देखना चाहते होंगे, जो छूट गई। आप ‘टी 20’ विश्वकप का अंक (स्कोर) जानना चाहते होंगे या यह पता करना चाहते होंगे कि (आगामी) कल मुंबई-पुणे ट्रेन में टिकट उपलब्ध है या नहीं।

कोई भी, कहीं भी जिसका कंप्यूटर इंटरनेट से जुड़ा है, डब्लू 3 पर इस सूचना को विश्व के साथ बाँट सकता है, आप इसे पाने में सक्षम होंगे---- तुरंत ! वह भी बिना किसी खर्च के!

##
लेकिन, आप उन अरबों पृष्ठों में से उस पृष्ठ को ढूँढेंगे कैसे?

जो आप पाना चाहते है, आसान! हर पृष्ठ का अपना एक निजी पता भी होता है जिसे ढूँढने में वेब ब्राउज़र आपकी मदद करता है, जैसे कि डाकिया आपके घर के पते की मदद से ही आपका घर ढूँढ पाता है, इस तरह, यदि आप पृष्ठ का पता जानते हैं तो तुरत ही वहाँ जा सकते हैं।

लेकिन, यदि आप पृष्ठ का पता नहीं जानते तो क्या? कोई समस्या नहीं! आप एक चमत्कारी सेवा की मदद ले सकते हैं, जिसका नाम है-- ‘सर्च इंजिन’ और जो आपकी मदद के लिए डब्लू 3 पर उपलब्ध है।

##
साझेदारी --- इसकी मदद से आप कुछ भी साझा कर सकते हैं, जो भी आप चाहते हैं --- अपना पसंदीदा गीत, अपने कुत्ते की तस्वीर, कठिन गणित को हल करने के आसान उपाय, अपने गली- मुहल्ले को साफ रखने के बेहतर सुझाव--- विश्व में किसी के साथ भी। डब्लू 3 किसी एक की ज़ागीर नहीं है, ना ही सरकार के अधिकार में। इसलिए, कुछ भी बांटने के लिए आपको किसी कि अनुमति लेने की ज़रूरत नहीं है।

सोचें इसके बारे में कि यह कितना मज़ेदार है! अबतक आपके पास किताबों और फ़िल्मों और टेलीविज़न और समाचार पत्रों से जानकारियाँ पहुँचती थीं, वे आपसे बात करते थे, पर आप अपनी बात उनसे नहीं कह पाते थे --- डब्लू 3 के साथ हर चीज़ बदल गई --- आप सुन सकते हैं, आप अपनी बात भी कह सकते हैं। और इसे करने के लिए आपको बहुत महत्वपूर्ण व्यक्ति या युवा होने की ज़रूरत नहीं है। वह क्या है जो डब्लू 3 को इतना रोचक और बेहतर बनाता है —यह पूरी तरह मूल्यरहित है और लोकतंत्र की तरह हरएक के लिए है ---- यह इंटरनेट से जुड़े हर व्यक्ति को समान अधिकार देता है ---- अभिव्यक्ति का अधिकार!

##
वाह! यह अद्भुत है, नेत्तिकुट्टी! अब पूरी तरह दूसरी ओर –-- अब हम जानते हैं कि डब्लू 3 में पहले दो डब्लू क्या हैं? लेकिन इसे वेब क्यों कहा जाता है? कहीं इंटरनेट ही तो एक वेब नहीं है?

अच्छा प्रश्न! आप इस बारे में सही हैं कि इंटरनेट एक वेब है (क्योंकि वे सभी कंप्यूटर एक- दूसरे से जुड़े हुए हैं), लेकिन डब्लू 3 भी वही है, इसे मुझे विस्तार से बताने दो। क्या आपको याद हैं --- वे अरबों पृष्ठ, जिनसे डब्लू 3 बना है। वे सभी एक- दूसरे से जुड़े हैं या ‘हाइपरलिंक्ड’ हैं!

इसका अर्थ है, आप एक पृष्ठ से लेकर दूसरे और इसी तरह अंतिम पृष्ठ तक जा सकते हैं। क्या अब आप देख रहे हैं कि किस तरह डब्लू 3 भी एक वेब है, ज्ञान की अति विशाल एक तरंग (HU-MUN-GOUS/ह्यू –मं- गस) और सूचना व मनोरंजन ---- पूरे मानव- समुदाय के आनंद और उपयोग के लिए।

##
हम करते हैं, हम करते हैं! अब हमें जानना ही जानना है कि वे महान बुद्धिजीवी कौन थे जिनके दिमाग में इतना अद्भुत विचार आया?

मुझे लगा, आप कभी नहीं पूछेंगे! इस प्रश्न के उत्तर के लिए हमें बीस वर्ष पहले के समय में लौटना होगा। स्वीटजरलैंड में स्थित एक न्यूक्लियर शोध प्रयोगशाला जिसे 'सर्न'(CERN/ सी॰ई॰आर॰एन) के नाम से जाना जाता है, बहुत से वैज्ञानिक वहाँ और यूरोप में किसी दूसरी प्रयोगशाला में, एक ही परियोजना (प्रोजेक्ट) पर काम कर रहे थे। लेकिन उनके पास अपने काम की जानकारी दूसरे वैज्ञानिकों तक तुरंत और आसानी से पहुंचाने का कोई जरिया न था। इसके लिए उन्हें एक- दूसरे की प्रयोगशाला तक की यात्रा करनी पड़ती थी या डाक और कुरियर की सेवा लेनी पड़ती थी, ताकि टीम के सदस्य जान सकें कि वे लक्ष्य से कितनी दूर हैं या कि काम कितनी प्रगति पर है।

##
'सर्न' के वैज्ञानिकों में से एक 'टिम बर्नर्स- ली' नामक वैज्ञानिक इन उबाऊ तरीकों से थोड़े उकता -से गए, इसलिए अपनी सूचना तुरंत और आसानी से साझा करने का वे उपाय सोचने लगे। ऐसा करने के लिए उनके दिमाग में एक बड़ा सुझाव आया, जिसे 'हाइपरटेक्स्ट' कहते हैं--- कम्प्यूटरों पर एक साथ सूचनाएँ भेजने का रास्ता।

'सर्न' के लिए यह सुझाव वास्तव में काम किया और हर कोई सचमुच बहुत खुश था। और तब --- टिम बर्नर्स-ली को दूसरा बड़ा उपाय सूझा।

##
इस खोज को 'सर्न' तक सीमित रखना स्वार्थ होगा, इसलिए क्यों ना लोगों तक भी इसका लाभ पहुंचाया जाए! उन्होंने 'सर्न' के अधिकारियों से बात की कि वे उन्हें 'हाइपरटेक्स्ट' के इस सुझाव को पूरे विश्व के सभी वैज्ञानिकों के साथ साझा करने की स्वतंत्रता दें। उन्होंने सहमति दे दी। बर्नर्स-ली ने अपना सुझाव सबसे साझा किया और हरएक से यह विनती की कि इसे बेहतर बनाने के लिए वे भी जो कुछ जोड़ना चाहें, जोड़ें।

सूचनाएँ साझा करने का यह सुझाव पूरी धरती पर तुरत ही कहीं से कहीं तक जो फैला, वह इतना शक्तिशाली और आकर्षक रहा कि बहुत से लोगों ने ‘हाइपरटेक्स्ट’ का उपयोग शुरू किया –- और विकसित भी।

##
अरबों लोगों के द्वारा डब्लू 3 का उपयोग शुरू करने से 1993 में इसका धमाकेदार रिकॉर्ड बना। आज दो अरब से अधिक लोग किसी न किसी रूप में डब्लू 3 का उपयोग कर रहे हैं--- इस धरती पर मानव की एक तिहाई आबादी इसका उपयोग कर रही है।

हाँ! आज जीवन इतना अधिक अलग नहीं होता, यदि टिम बर्नर्स-ली ने इतना अच्छा निर्णय ना लिया होता! है ना?

बिलकुल सही! तो क्या आपको नहीं लगता कि हमें उनदोनों --- उनके और डब्लू 3 की प्रशंसा में हिप हिप हुर्रेएएए का नारा लगाना चाहिए?

हमें ज़रूर --- ज़रूर करना चाहिए नेत्तिकुट्टी!

लो हम करते हैं, बर्नर्स-ली और डब्लू 3 के नाम --- हिप,हिप हुर्रे!

हुर्रेएएएएएएए!

##
* License: [CC-BY]
* Text: Roopa Pai
* Illustration: Delwyn Remedios
* Translation: Arti Smit
* Language: hi
