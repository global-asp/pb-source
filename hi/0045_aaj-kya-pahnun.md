# आज क्या पहनूँ ?

##
ओह! आज मुझे पार्टी में जाना है  ।

मेरे कपड़े दिलचस्प नहीं है । समझ नहीं पा रही हूँ कि क्या पहनूँ ?

##
इस हरी कमीज़ के बटन मुझे परेशान करते हैं ।

यह लाल पतलून भी तंग है ।

##
पीले रंग की घाघरा चोली सुन्दर तो है मगर इसका नाप ठीक नहीं है ।

मुझे डर है कि कही लहँगे में मेरा पैर अटक जाए और मैं गिर जाऊँ तो?

##
लाल सलवार की जरी सुनहरी है परन्तु इससे मुझे खुजली होती है ।

सब लोग मुझे बन्दर कहेंगे ।  

इसे पहनना उचित नहीं होगा ।

##
यह चूड़ीदार ठीक से सिला नहीं है । 

इसके धागे यहाँ-वहाँ से निकल रहे हैं ।

##
नीली रंग-बिरंगी फ्रोक बहुत भड़कीली है ।

मेरे भाई की टी-शर्ट देखो , कितनी नीरस है ।

##
पिताजी का कुरता लंबा है और माताजी की साड़ी पहनना मेरे बस में नहीं !

मैं उलझन में पड़ गई हूँ । क्या पहनूँ ?

##
ये सारे वस्त्र चीख-चीखकर कह रहे हैं-"हम तुम्हें पूरा दिन परेशान करेंगे"।

लेकिन मैं भी हार नहीं मानूँगी...

##
इन्हीं वस्त्रों से अपने लिए एक निराली वेशभूषा तैयार करूंँगी।

आज पार्टी में अलग दिखूँगी । अवश्य आज मेरा ही दिन होगा!

##
* License: [CC-BY]
* Text: Natasha Sharma
* Illustration: Tanvi Choudhury
* Translation: Preethi Unnithan
* Language: hi
