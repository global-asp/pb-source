# मछलियों की बारिश

##
अवंती पिटारा  ज़ू की प्रभारी थी।

पिटारा में कई जानवर थे, लेकिन अवंती   का सबसे  प्यारा  दोस्त था बल्लू।

बल्लू , भूरे रंग का एक बड़ा और ताकतवर भालू था।

बल्लू के जन्मदिन की चौथी सालगिरह पर अवंती ने 

एक छोटी सी पार्टी का आयोजन किया।

##
"बल्लू, क्या तुम एक फूँक मे सारी मोमबत्तियाँ बुझा सकते हो?" अवंती ने पूछा।

"क्यों नहीं? इसमें कौनसी बड़ी बात है!" बल्लू ने कहा.

उसने अपनी छाती में हवा भरना शुरू कर दिया।  

धीरे, धीरे उसकी छाती फूलती गई.…फूलती   गई....और फूलती गई...। 

फिर  हूश   करके हवा का एक तेज़ झोंका बल्लू के मुँह से निकला।

##
उसने एक ही झटके में सारी की सारी   मोमबत्तियों को बुझा दिया।

फिर हवा का वह झोंका ऊपर की तरफ उठा और बदलों के साथ 

टकरा गया।

एकाएक बिजली चमकी,  बादल गरजे और पानी बरसने लगा।

##
"अरे बल्लू !   मछलियों की बारिश हो रही है!"

बल्लू ने अचरज से इधर उधर देखा। वाकई मछलियाँ बरस रही थीं।

फिर उसने बड़ी सी टोकरी उठाई और जैसे-जैसे मछलियाँ गिरने लगीं, 

बल्लू दौड़- दौड़ कर उन्हें टोकरी में इखट्ठा   करने लगा।

टोकरी के भरते ही वह   सारी मछलियों को एक तालाब में डाल देता और फिर दौड़कर 

आसमान से टपकती मछलिओं को टोकरी में इखट्ठा   करता।

##
जब वह दसवीं बार   तालाब की और दौड़ रहा था तब

उसने मुड़ कर देखा।

पानी का स्तर  ऊपर तक आ चुका था और अवंती   डर गई थी।

##
बल्लू ने दौड़ कर अवंती को उठाया और अपने कन्धों पर बिठाया । 

अवंती ने अपनी बाहें  बल्लू के गले में डाल  दी और उसे धन्वयाद कहा.

कुछ हे देर में में बादल छंट गए और सूरज निकल आया. 

फिर  एक बार  हर ओऱ सुनहली धूप चमकने लगे और खुशहाली छा गई।

##
" 

"मैं फिर कभी तुमसे मोमबत्ती बुझाने के लिए नहीं कहूँगी,"

अवंती ने कहा।

"क्यों?" बल्लू ने पूछा।

"क्या पता इस बार मछली की जगह मेढ़क की बारिश हो जाए," अवंती ने कहा और दोनों मित्र 

हँसने लगे।

##
* License: [CC-BY]
* Text: Ramendra Kumar
* Illustration: Delwyn Remedios
* Translation: Ramendra Kumar
* Language: hi
