# ಪೈಲ್ವಾನನು ಕ್ರಿಕೆಟ್ ಆಡಿದನು!

##
ಪೈಲ್ವಾನನು ಪ್ರತಿ ದಿನ ವ್ಯಾಯಾಮ ಮಾಡುತ್ತಿದ್ದನು.

##
ಒಂದು ದಿವಸ ಅವನಿಗೆ ಆಟಗಾರನಾಗಬೇಕು ಅನಿಸಿತು. ಅವನು ಆಟದ ಮೈದಾನಕ್ಕೆ ಹೋಗಿ ಮಕ್ಕಳಿಗೆ, "ನಾನು ನಿಮ್ಮ ಜೊತೆ ಆಟ ಆಡುವೆ," ಎಂದನು.

ಮಕ್ಕಳು ಪೈಲ್ವಾನನನ್ನು ಕಂಡು ಹೆದರುತ್ತಿದ್ದರು. ಹಾಗಾಗಿ ಅವರು ಒಪ್ಪಲೇಬೇಕಾಯಿತು.

##
ಪೈಲ್ವಾನನು ಚೆಂಡನ್ನು ಒದ್ದಾಗ ಅದು ಒಡದೇ ಹೋಗುತ್ತಿತ್ತು.

ಅವನು ಮತ್ತೊಮ್ಮೆ ಚೆಂಡನ್ನು ಒದ್ದಾಗ, ಗೋಲ್ ಕೀಪರ್ ಗಾಳಿಯಲ್ಲಿ ತೂರಿಕೊಂಡು

ಹೋಗಿಬಿಡುತ್ತಿದ್ದನು.

##
ಮಕ್ಕಳಿಗೆ ಆಗ ಏನು ಮಾಡಬೇಕೆಂದು ತಿಳಿಯದಾಗಿತ್ತು.

##
ಗಪ್ಪು, “ಪೈಲ್ವಾನರೇ ಬನ್ನಿ, ನಾವು ಕ್ರಿಕೆಟ್ ಆಡೋಣ,” ಎಂದು ಕರೆದನು. 

ಅದಕ್ಕೆ ಪೈಲ್ವಾನನು, “ಸರಿ, ಆದರೆ ನಾನು ಮೊದಲು ಬ್ಯಾಟಿಂಗ್ ಮಾಡುವೆ,” ಎಂದನು.

##
ಗಪ್ಪು ಓಡುತ್ತ ಹೋಗಿ ಮೇಲಕ್ಕೆ ಜಿಗಿಯುತ್ತಾ ಚೆಂಡನ್ನು ಎಸೆದನು.

##
ಪೈಲ್ವಾನನು ಬ್ಯಾಟನ್ನು ಮೇಲೆತ್ತಿದನು. ಆಗಾ ಅವನಿಗೆ ಆಯತಪ್ಪಿತು. ಚೆಂಡು ಅವನ ತಲೆಗೆ ತಗುಲಿತು. ಅಯ್ಯೋ!

##
ಪೈಲ್ವಾನನು, “ನಾನು ಬೌಲ್ ಮಾಡುವೆ,” ಎಂದನು.

ಆಗ  ಗಪ್ಪು, “ಸರಿ ಪೈಲ್ವಾನರೇ, ಆದರೆ ನೀವು ಬೌಲ್ ಮಾಡುವಾಗ ಬಹಳ ಎತ್ತರಕ್ಕೆ ಜಿಗಿಯಬೇಡಿ. ನನಗೆ ಹೆದರಿಕೆಯಾಗುತ್ತದೆ,” ಎಂದನು.

##
ಪೈಲ್ವಾನನು ಅವನ ಮಾತನ್ನು ಕೇಳದೇ  ಎತ್ತರಕ್ಕೆ ಜಿಗಿದನು.

##
ಅವನು ಆಯತಪ್ಪಿ ಧಡ್ ಎಂದು ಕೆಳಗೆ ಬಿದ್ದನು!

##
ಅವನು ಮೇಲಕ್ಕೆದ್ದು, “ಈಗ ನಾನು ಫೀಲ್ಡ್ ಮಾಡುವೆ,” ಎಂದನು. 

ಗಪ್ಪು ತಲೆಯಾಡಿಸಿದನು.

##
ಗಪ್ಪು ತನ್ನ ಬ್ಯಾಟನ್ನು ಅತ್ತಿತ್ತ ಬೀಸಿದನು. ಚೆಂಡು ಮೈದಾನದ ಎಲ್ಲಾ ದಿಕ್ಕುಗಳಲ್ಲೂ ಓಡಿತು. ಸುಂಯ್!  ಸರ್ ರ್! ಸುಂಯ್! ಸರ್ ರ್!

ಪೈಲ್ವಾನನು ಆ ಚೆಂಡನ್ನು ಹಿಡಿಯಲು ಓಡಿದಾಗ ಏದುಸಿರು ಬಂತು. ಹುಶ್ಶ್...ಅಬ್ಬ!

##
ಪೈಲ್ವಾನನಿಗೆ ತುಂಬಾ ಸುಸ್ತಾಗಿ, ಸಪ್ಪಗೆ ಮುಖ ಮಾಡಿಕೊಂಡು, “ನಾನು ವಿಕೆಟ್ ಕೀಪರ್ ಆಗುವೆ,” ಎಂದನು.

ಗಪ್ಪು ಒಪ್ಪಿಕೊಂಡನು.

##
ಗಪ್ಪು ಚೆಂಡನ್ನು ಮೇಲಕ್ಕೆ ಎಸೆದನು. ಬ್ಯಾಟ್ಸ್ ಮನ್ ಬಗ್ಗಿ ಚೆಂಡಿನಿಂದ ತಪ್ಪಿಸಿಕೊಂಡನು. ಚೆಂಡು ಗಪ್ ಎಂದು ನೆರವಾಗಿ ಪೈಲ್ವಾನನ ಬಾಯೊಳಕ್ಕೆ ಹೋಯಿತು. ಅವನು ಏನೂ ಮಾಡಲಾಗದೆ ನಿಂತುಬಿಟ್ಟನು. 

##
“ಸಾಕು, ನನಗೆ ಆಡಲು ಇಷ್ಟವಿಲ್ಲ!" ಎಂದು ಪೈಲ್ವಾನನು ಬೇಸರದಿಂದ ಓಡಿ ಹೋದನು.

ಗಪ್ಪು ಹೊಸ ಚೆಂಡನ್ನು ತಂದನು. ನಂತರ ಎಲ್ಲರೂ ಖುಷಿಯಿಂದ ಆಟ ಆಡಿದರು.

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Translation: Geetha M.
* Language: kn
