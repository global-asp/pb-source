# राजाचे दु:ख

##
जंगलाचा राजा सिंह. त्याच्या गर्जनेने सारं जंगल कापू लागे. 

##
दोन दिवसांपासून त्याचा दात दुखत होता.

“महाराज, दात काढून टाका,” डॉक्टर माकडाने समजावले.

“बरं, चालेल,” सिंहाने सांगितले. 

##
सिंहाचा दात काढेल कोण? सगळेच त्याला घाबरत. 

“महाराज, मी एक लाथ मारली तर दात खाड्कन बाहेर येईल,” मूर्ख गाढव म्हणाले. 

##
“तू राजाला लाथ मारणार?” सिंह गरजला. 

घाबरून गाढवाने धूम ठोकली. 

##
हत्ती, चित्ता, अस्वल, हरिण सगळेजण चिंतेत पडले. 

राजाच्या तोंडात हात घालणार कोण? 

##
“महाराज, मी बघू?” एके रात्री उंदराने विचारले. 

“ठीक आहे,” सिंहाने तोंड उघडत 'आ' केला. 

##
“अरे, या ठिकाणी तर खूप घाण आहे,” उंदराने आत डोकावून पाहिले. 

त्याने आपल्या टोकेरी दातांनी ती घाण स्वच्छ केली. 

ताबडतोब सिंहाचं दुखणं थाबलं. 

##
“महाराज, दात रोज स्वच्छ करत जा नाहीतर ते किडून जातील,” उंदराने समजावले. 

##
“ठीक आहे, पण तू ही गोष्ट कोणाला सांगू नकोस, नाहीतर सगळ्मांना वाटेल की राजा घाणेरडा आहे,” सिंहाने त्याला विनंती केली. 

##
“ठीक आहे,” उंदीर हसत म्हणाला. 

##
सिंहपण हसू लागला. 

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Translation: Utkarsha Manish
* Language: mr
