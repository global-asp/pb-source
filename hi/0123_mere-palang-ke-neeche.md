# मेरे पलंग के नीचे

##
मेरी आँख खुली। मुझे प्यास लगी थी। पानी लाने के लिए मैंने अपनी चप्पल ढूँढी।

##
हाय! मेरे पलंग के नीचे शेर है!

##
अब क्या करूँ?

##
माँ को बुलाऊँ? कहीं शेर दहाड़ने लगा तो?

##
फिर से सो जाऊँ? मगर नींद नहीं आती।

##
अचानक किसी ने बत्ती जलाई। दरवाज़े पर माँ खड़ी हैं।

##
“क्या बात है बेटा?” माँ कहती हैं।

“मुझे बुलाया था?”

##
मैं शेर की ओर इशारा करता हूँ। माँ झुकती हैं और शेर को खींचकर बाहर निकालती हैं।

##
अरे! कोई शेर-वेर नहीं
है! यह तो मेरा मोटा
पीला-काला स्वेटर है।

इसके बटन शेर की
आँखों की तरह चमकते हैं।

##
मैं तो ऐसे ही डर गया!

माँ मुझे पानी पिलाती हैं।

##
अब मैं सो जाऊँगा। जंगल में असली शेरों के सपने जो देखने हैं!

##
* License: [CC-BY]
* Text: Anupa Lal
* Illustration: Suvidha Mistry
* Translation: Anupa Lal
* Language: hi
