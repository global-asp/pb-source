# अनूला काय काय दिसतं?

##
अनूला बघायला आवडतात गोष्टी वेगवेगळ्या, 

मोठ्या अन् छोट्या. 

टेकड्यांवरची घरं 

अन् भिंतीवरल्या मुंग्या. 

##
गोष्टी स्वयंपाकघरातल्या, 

वस्तू कपाटातल्या. 

गमती बागेतल्या, 

अन् गमती तिच्या स्वत:च्या. 

##
अनूला दिसतात 

वळणदार आकार सर्वत्र! 

काहीच सुटणे शक्य नाही 

तिच्या नजरेतनं. 

##
सोनकिड्याच्या अंगावरचे ठिपके, 

झाडाच्या बुंध्याची वर्तुळे, 

बांधकामांचे घाट, 

मधमाशीच्या पोळ्याचा थाट. 

##
आवडतात रेघा पानावरच्या, 

रेघा स्वत:च्या हातावरच्या. 

आवडतात पायाचे ठसे, 

समुद्राच्या ओल्या मातीत उमटलेले. 

##
पाण्याच्या लाटा, 

केसांच्या बटा. 

आळंबी झाडावरची, 

चिऊताई आकाशातली. 

##
पुस्तकातले शब्द, 

घेऊन जातात तिला जगभर. 

नव्या गोष्टी, नवे रंग, 

नवे चेहरे भेटतात ह्या सफरीवर. 

##
लाल रंगाच्या गोष्टी, 

अनूच्या आवडीच्या खास. 

छोट्या बबडूच्या डोक्यावरचे, 

कुरळे तीनच केस झकास. 

##
बाबांनी केलेल्या केकवरची सजावट, 

चमचम चमकते. 

आकाशातली चांदणी जणू 

अनूलाच खुणावते. 

##
कापसासारखे ढग ससे होऊन, 

आकाशात तरंगतात. 

अंधारातल्या सावल्या, 

हत्ती होऊन बोलावतात. 

##
आनंदून जाते जेव्हा बघते, 

नवनव्या गोष्टी. 

तुम्हाला पण दिसतात का हो, 

अनूला दिसणार्‍या ह्या गमतीजमती? 

##
* License: [CC-BY]
* Text: Lavanya Karthik
* Illustration: Lavanya Karthik
* Translation: Bhagyashree Kenge
* Language: mr
