# कागज़ का जादू

##
साँय, साँय हवा चली। कागज़ का एक टुकड़ा हवा में लहराता हुआ खिड़की से अन्दर आ गिरा।  मंजू ने इसे उठाया और सूरज आँकने लगी। 

“अरे, यह तो बड़ा गन्दा लग रहा है!” मंजू ने कहा। 

उसने कागज़ को मरोड़ कर खिड़की से बाहर फेंक दिया। 

##
कागज़ का टुकड़ा वसीम के सिर पर जा कर गिरा। “आह, एक गेंद!” वह खुश हुआ। 

वसीम ने उस मरोड़े हुए कागज़ की गेंद को हवा में उछाला। 

वसीम ने निशाना साधा। कागज़ की गेंद अपनी बहन सईदा की ओर फेंकी। 

“लग गयी!” वह खुश हो कर चिल्लाया। 

##
सईदा ने वह मुड़ा-तुड़ा कागज़ का टुकड़ा उठा लिया। 

उसने उसमें एक पेंसिल घुसा दी और कहने लगी, “भैया, क्या तुम लोलीपोप खाओगे? 

जब मैं बड़ी हो जाऊँगी तब अपनी मिठाई की दुकान में तरह-तरह के लोलीपोप बेचूँगी।” 

##
तभी वहाँ बिट्टू आ पहुँचा। 

“यह लोलीपोप मुझे दे दो ना,” उसने कहा। 

उसने मिठाई चूसने का ढोंग किया और फिर कागज़ को गोल लपेट लिया। 

##
“हेलो, हेलो... एक, दो, तीन, चार!” 

उसने लपेटे हुए कागज़ के माइक में बोलना शुरू किया। “अब मैं तुम्हें एक गाना सुनाता हूँ।”  बिट्टू ने ज़ोर-ज़ोर से एक फल्मी गीत गाया। 

##
मंजू ने बिट्टू के हाथों से वह कागज़ का टुकड़ा ले लिया। 

उसने कागज़ को फैला कर सीधा किया और उससे एक नाव बनायी। 

“महान गायक बिट्टू इस बड़े जहाज़ में दुनिया घूमेगा!” 

“मैं भी तुम्हारे साथ चलूँ?” वसीम ने पूछा। 

##
वसीम ने नाव उठाई। 

बड़े ध्यान से उसने कागज़ को सीधा किया। 

फिर कागज़ को रुमाल की तरह तह करके उसके एक किनारे को काट लिया। 

अब वसीम ने कागज़ को फिर खोल लिया। 

##
“हाँ... सब यहाँ देखो मेरी ओर! ज़रा हँसना तो...!” वसीम ने कागज़ को ऊपर उठा कर उस छेद में से देखते हुए कहा ।  सईदा, बिट्टू और मंजू मुस्कराए। फिर वे हँसे। 

थोड़ी देर में सभी खिलखिला रहे थे। वसीम ने अपने कागज़ के कैमरा को मरोड़ दिया। 

##
तभी अनिल अपने गधे को ले कर वहाँ से निकला। 

उसने मंजू की पेंसिल उठाई और कागज़ पर उस छेद के चारों तरफ रेखाएँ खीचीं। 

“इतना सुन्दर सूरज मैंने पहले कभी नहीं देखा!” मंजू ने कहा। 

##
अनिल का गधा उस कागज़ के सूरज पर झपटा और झट से निगल गया।   फिर उसने ज़ोर से डकार ली।  गधे का मुँह देखने लायक था। 

अब यह कहना तो कठिन था कि ऐसा क्यों हुआ?  वह बड़ी तेज़ी से चबाये बिना ही खा

गया था इसलिए या फिर इसलिए कि उसने सूरज निगल लिया था! 

##
* License: [CC-BY]
* Text: Mala Kumar
* Illustration: Ruchi Shah
* Translation: Rajesh Khar
* Language: hi
