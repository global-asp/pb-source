# ताई ताई, वस्तू वर का नाही पडत?

##
ताई, ताई, मला एका गोष्टीचे आश्चर्य वाटते...  

कसले आश्चर्य छोटू कसले आश्चर्य वाटते? 

वस्तू वर का नाही पडत? वाटते मला आश्चर्य याचे.   

तुला काय वाटते छोटू, तुला काय वाटते? 

मला वाटते, मला वाटते... 

सांग छोटू तुला काय वाटते? 

##
मला वाटते 

खूप वर्षांपूर्वी वस्तू वरती पडत होत्या

टॉफीचे रॅपर आणि आइसक्रीमच्या काड्या 

नभात भरत होत्या

केळ्याच्या सालींनी तारे घसरले 

चंद्रकोरीचे पाय  कापले गेले ,फुटलेल्या काचांमुळे .

खिळ्यात तिचा रुपेरी परकर अडकला . खिळा होता तो गंजलेला. 

##
हो हो छोटू हो हो 

तूू म्हणतोस ते खरे असेल कदाचित... 

पण पुस्तके मात्र हे सांगत नाहीत 

पुस्तके काय म्हणतात ताई,  

पुस्तके काय म्हणतात? 

तुला काय वाटते छोटू,  

तुला काय वाटते?  

मला वाटते, मला वाटते...  

सांग ना छोटू तुला काय वाटते? 

##
हो हो छोटू हो हो 

तूू म्हणतोस ते खरे असेल कदाचित... 

पण पुस्तके मात्र हे सांगत नाहीत 

पुस्तके काय म्हणतात ताई,  

पुस्तके काय म्हणतात? 

तुला काय वाटते छोटू,  

तुला काय वाटते?  

मला वाटते, मला वाटते...  सांग ना छोटू तुला काय वाटते? 

##
मला वाटते 

खूूप वर्षांपूर्वी वस्तू वर पडत होत्या  आईला त्या वेड लावत होत्या. 

बाबांच्या चाव्या , तिची नथ  

आणि एका हातातून दुसऱ्या हातात तू उडवत असलेली नाणी  (आईला कळलं तर ती रागवेल हे माहीत असूनही) 

सगळ्या वरती पडत होत्या  
आणि नाहीशा होत होत्या . 

##
मला वाटते 

आईने सर्व देवांकडे प्रार्थना केली 

देवांना तिची दया आली.  

वस्तू वरती पडून अदृश्य न होती 

झाली आई आनंदी (क्षणाकरिता) 

आता ती तक्रार करते जमिनीवरच्या पसाऱ्याची.  

मला वाटते म्हणून वस्तू पडत नाही वरती . 

थोडीशी नाणी, खिळे आणि चाव्यांसाठी बायकांची प्रार्थना मंजूर झाली. 

मी हुशार आहे की नाही ग ताई? 

##
मला माहीत आहे छोटू,  

मला माहीत आहे 

तू म्हणतोस ते खरे असेल कदाचित... 

पण पुस्तके मात्र हे सांगत नाहीत. 

पुस्तके  काय म्हणतात ताई, 

पुस्तके  काय म्हणतात? 

तुला  काय वाटते छोटू,  तुला  काय वाटते?  

मला वाटते ...

सांग ना छोटू तुला  काय वाटते? 

##
मला वाटते 

पृृथ्वीमध्ये लपला एक राक्षस अधाशी 

तोंड उघडे ठेऊनी वाट पाही 

श्‍वास घेत राहतो, हवा ओढतो आत 

नाही वस्तू वर पडत 

पण जाते त्याच्या अधाशी घशात. 

##
मला वाटते 

पुुष्कळ गोष्टी जातात आत 

गोट्या, पिना आणि लाडू. 

जे खात नाही मी आणि तू 

पण कळत नाही  अदृश्य कशा होतात.  

मला वाटते म्हणून वस्तू नाही वर पडत 

सूं सूं करत वेगाने पृथ्वीकडे जातात ओढल्या

जमिनीत दडलेल्या राक्षसाची भूक भागवायला.  मी हुशार आहे की नाही ग ताई? 

##
हो हो छोटू हो हो 

तू म्हणतोस ते खरे असेल कदाचित... 

पण पुस्तके मात्र हे सांगत नाहीत  

पुुस्तके काय म्हणतात ताई,

पुस्तके काय म्हणतात? 

इथे मे छोटू मी सांगते ती काय म्हणतात 

ती म्हणतात, ती म्हणतात... 

सांग ना ती काय म्हणतात ताई, सांग ना ती काय म्हणतात? 

##
ती म्हणतात 

सर्व काही, अगदी सर्व काही 

या ब्रम्हांडात 

खेचते स्वत:कडे 

ती म्हणतात , जोरात खेचतात मोठ्या वस्तू स्वत: कडे 

छोट्या वस्तूंपेक्षा  

पण वस्तू वर का नाही पडत, ताई,  

वस्तू वर का नाही पडत ?

धीर धर छोटू, आता धीर धर 

##
ती म्हणतात 

ही धरती, आपलं घर 

आहे एक भली मोेठी वस्तू 

तिच्या पुढ्यात आपण सारे 

महासागर, देवमासे किंवा विमाने 

आहोत छोट्या वस्तू 

##
पृृथ्वी आपल्याला तिच्याकडे जोरात खेचते 

पण आपल्यात नाही तितका जोर 

चाव्या , नाणी किंवा खिळे 

उडत नाहीत, तरंगत नाहीत किंवा नाही अदृश्य होत,  

ना पडतात वर.  

ते म्हणतात 

हा अजस्र जोर पृथ्वीचा  गुरुत्वाकर्षण म्हणतात त्याला   खेेचतो आपल्या सर्वांना,  

अगदी पेंग्वीनना सुद्धा  पृथ्वीच्या तळाला.  

##
हे खरं का ग ताई, हे खरं का ग? 

मी कसं सांगू छोटू, मी कसं सांगू? 

पण मी वाचलेली सर्व पुस्तके असं म्हणतात हे खरं . 

अधिक माहिती: वस्तू वर   का नाही पडत? 

सुुमारे 350 वर्षांपूर्वी, प्रसिद्ध इंग्लिश शास्त्रज्ञ 'सर       आयझॅक न्यूटन' एके दिवशी एका सफरचंदाच्या झाडाखाली आराम करत बसला होता. तेव्हा एक सफरचंद खाली त्याच्या डोक्यावर पडले ... टप! डोकं चोळत न्यूटन विचार करू लागला. वस्तू कधीच वर का नाही पडत? त्याने विचार केला की पृथ्वी एक मोठे चुंबक असावे ज्याच्याकडे सर्व वस्तू, जोरात आकर्षित होतात. या  अदृश्य जोराला त्याने 'गुरुत्वाकर्षण' असे नाव ठेवले. 

न्यूटन तिथेच थांबला नाही. तो पुढे म्हणाला, ब्रम्हांडात सर्व वस्तू इतर वस्तूंना आकर्षित करतात. मोठ्या वस्तूंचा आकर्षित करण्याचा जोर छोट्या वस्तूंपेक्षा जास्त असतो. तो म्हणाला, जसे जसे दोन वस्तूंमधील अंतर वाढत जाते तसे त्यातील आकर्षणाचा जोर कमी होतो.

गुरुत्वाकर्षणामुळे फक्त सफरचंद खाली पडायला मदत नाही होत. तर गुरुत्वाकर्षणामुळे चंद्र आपल्या कक्षेत पृथ्वीभोवती फिरत राहतो, आणि इतर ग्रह सूर्याभोवती फिरतात. पृथ्वीच्या गुरुत्वाकर्षणामुळे चंद्र अंतराळात भरकटत जात नाही. पण मग चंद्र पृथ्वीवर कसा नाही पडत? कारण चंद्राला स्वत: चे गुरुत्वाकर्षण आहे, ज्यामुळे तो पृथ्वीला आकर्षित करतो. पृथ्वीच्या गुरुत्वाकर्षणाचा जोर चंद्रापेक्षा जास्त असल्यामुळे तो पृथ्वीभोवती फिरतो. 

याउलट जर का चंद्राचा जोर पृथ्वीपेक्षा जास्त असता तर पृथ्वी चंद्राभोवती फिरली असती! 

विचार करा! 

जर का ब्रम्हांडात सर्व काही इतर गोष्टींना आकर्षित करते, तर तुमचे डोके टीव्ही वरचा कार्मक्रम तुम्ही टीव्ही बघत असताना टीव्हीवर का बरे नाही आदळत? 

कारण दोघांमध्ये आकर्षण अगदी नगण्य असते. 

हा प्रयोग करून पहा: 

लागणाऱ्या वस्तू: 

काही रबरबॅन्ड 

एक छोटा चेंडू 

दोरी 

कृती: 

एका चेंडूला रबरबॅन्ड बांधा. 

रबरबॅन्डला हातभर दोरी बांधा. 

जिथे भरपूर मोकळी जागा असेल तिथे हा 

चेंडू डोक्याभोवती फिरवा. 

तुम्हाला काय दिसेल? जोरात फिरवला असता चेंडू आडव्या रेषेत तुमच्या डोक्याभोवती गोल फिरतो. 

मध्येच फिरवणे थांबवा. काय होते?  

चेंडू एका सरळ रेषेत उडतो. 

असे का होते? 

दोरीच्या 'तणावा' मुळे चेंडू डोक्याभोवती फिरत राहतो. फिरवणे सोडून दिले की चेंडूला फिरत ठेवणारा तणाव  नाहीसा होतो. 

आता चेंडू म्हणजे चंद्र आणि पृथ्वी म्हणजे तुम्ही असा विचार करा. पृथ्वीचे गुरुत्वाकर्षण दोरीच्या तणावासारखे आहे. 

##
* License: [CC-BY]
* Text: Roopa Pai
* Illustration: Greystroke
* Translation: Utkarsha Manish
* Language: mr
