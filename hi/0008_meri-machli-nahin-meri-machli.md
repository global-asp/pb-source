# “मेरी मछली!” “नहीं, मेरी मछली!”

##
एक सुबह किच्चू जल्दी उठा। 

उसने जम्हाई लेते हुए कहा, “चल कर थोड़ी मछलियाँ पकड़ी जाएँ।” 

##
पोखर के रास्ते में उसे चोरु मिल गया।  वे पक्के दोस्त थे जो सारा दिन एक साथ खेलते रहते थे। 

##
मुनिया ने उन्हें मछली पकड़ने की बंसीे ले कर जाते हुए देखा। 

“हम मछली पकड़ने पोखर जा रहें हैं। अगर तुम चाहो, तो साथ आ जाओ।” 

##
छोटी मुनिया ने कुछ देर सोचा। 

“ऐसा मत करो, बिना पानी के मछलियाँ मर जाएँगी,” उसने कहा। 

##
उन्होंने मुनिया की बात नहीं सुनी। 

वे सीधे पोखर की ओर चल पड़े। 

##
किच्चू और चोरु पोखर के किनारे बैठ गए। दो मछलियाँ सामने से तैरती हुई निकल गयीं, एक पतली और दूसरी गोल। 

##
फिर तीसरी मछली आई। आज तक उन्होंने इतनी बड़ी मछली नहीं देखी थी! मुनिया ने हँसते हुए कहा, “यह तो अप्पा के पैरों से भी बड़ी है।” 

##
किच्चू और चोरु ने अपनी-अपनी मछली पकड़ने की बंसीे कस कर पकड़ी। 

किच्चू चिल्लाया, “मेरी मछली!” 

चोरु भी चिल्लाया, “नहीं...मेरी मछली!” 

##
किच्चू ने ज़ोर से खींचा.. 

चोरु ने और ज़ोर से खींचा.. 

##
फट! दोनों की बंसीे टूट गयीं। 

धम्म!किच्चू ज़मीन पर गिर पड़ा। 

गुडुब! चोरू पानी में गिर गया। 

##
यह कैसे हुआ?

आप क्या सोचते हैं? 

मछलियों ने दोनों की रस्सियाँ बाँध दी थीं! 

##
* License: [CC-BY]
* Text: Suraj J Menon
* Illustration: Soumya Menon
* Translation: Abha Dhaundiyal
* Language: hi
