# कर्कश कौए

##
मैं आम के पेड़ पर रहती हूँ। मैं गर्मियों में बहुत सारे पके फल खाती हूँ।

##
जब मेरे बच्चे घोंसले में रहते हैं, तब मुझे सतर्क रहना होता है।

##
आइये मेरे घोंसले में झाँकिये, देखिये कितनी प्यारी चीज़ें मैंने जमा की हैं।

##
मुझे आसमान में एक हवाई जहाज़ की तरह उड़ना बहुत पसंद है।

##
पेड़ पर बैठ कर मैं चारों तरफ़ कुछ बढ़िया खाना ढूँढती रहती हूँ।

##
मैं दायीं तरफ़ देखती हूँ। मैं फिर बायीं तरफ़ देखती हूँ।

##
मुझे मछली पसंद है। जब भी वो दिखाई देती है मैं उसे पाने के लिये झट से नीचे आती हूँ।

##
मैं काँव-काँव करके अपने सारे दोस्तों को दावत के लिये बुला लेती हूँ।

##
कुछ लोग मुझ पर चिल्लाते हैं, “भाग जाओ काँव-काँव वाली!”

##
लेकिन लोमड़ी जी को मेरा गाना पसंद है। यह उन्होंने मुझे बताया था।

##
आइए कुछ नए शब्द सीखते हैं।  जानवरों और पक्षियों की आवाज़ों के अलग अलग नाम होते हैं। आप इन में कितने जानते हैं?

कौआ काँव-काँव करता है।

बिल्ली मियाओं-मियाओं करती है।

##
शेर दहाड़ता है।

कुत्ता भौंकता है।

कौए बहुत शोर मचाते हैं। तभी तो जब लोग ज़ोर से बातें करते हैं तो हम कहते हैं कि “कौए की तरह काँव-काँव कर रहे हैं।”

##
* License: [CC-BY]
* Text: Kanchan Bannerjee
* Illustration: Deepa Balsavar
* Translation: Poonam S. Kudesia
* Language: hi
