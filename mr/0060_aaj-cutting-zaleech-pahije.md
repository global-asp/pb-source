# आज कटिंग झालीच पाहिजे

##
अचानक चिन्नप्पा  अय्यरला आठवले," अरे आज तर कटिंग झालीच पाहिजे."

##
ठरल्यासारखे , चिन्नप्पा अय्यर नेहमीच्या नाव्ह्याकडे निघाला.

##
"एवढे लांब केस कापायला आज काही मला वेळ नाही बुवा !" न्हावी म्हणाला.

##
उदास चिन्नप्पा अय्यर  घरी निघाला.

त्याला वाटले " बायकोच्या मदतीने केस कापुया",

##
"आज तर केस कापायचे नाव पण काढू नका, सांगून ठेवते !  बायको म्हणाली.

##
बायकोवर चिडून चिन्नप्पा अय्यर  तणतणत आपल्या शिंपी मित्राकडे गेला.

##
पण शिंपी म्हणाला ,"एवढे लांब केस कापायला आज  तरी जमणार नाही रे मित्रा "

##
काळजीत पडलेला चिन्नप्पा अय्यर आता त्याच्या  सुतार मित्राकडे गेला.

##
"एव्हडे लांब केस कापायला आज काही मला वेळ नाही रे बाबा  !" सुतार म्हणाला

##
बिचारा चिन्नप्पा अय्यर !  कोणीच त्याची कटिंग करायाला तयार  नव्हतं. 

##
रडत रडत, चिन्नप्पा एकटाच चालत  ,चालत  जंगलात पोहोचला .

##
एका गुहेजवळ बसून जोरात रडायला लागला.

##
" कोणीच माझी कटिंग करत नाहीये !  

आता तर संध्याकाळ झाली .

आज तर कटिंग झालीच पाहिजे."

##
रडण्याच्या आवाजाने गुहेतला वाघ चिडून जागा झाला.

##
आपले पंजे फाकवून, डरकाळी फोडत तो चिन्नप्पाच्या अंगावर आला.

##
वाघाला समोर बघून चिन्नप्पा जो काही घाबरला , जो काही घाबरला की....

##
त्याच्या डोक्यावरचे सगळे केस गळून पडले!

##
चिन्नप्पा आपल्या घराकडे धावत सुटला. 

वाघ आपल्या गुहेकडे झोपायला गेला.

##
आता बरेच दिवस चिन्नप्पाला आपले केस कापायची चिंता नाही !

##
* License: [CC-BY]
* Text: Rohini Nilekani
* Illustration: Angie & Upesh
* Translation: Ashwini Godse
* Language: mr
