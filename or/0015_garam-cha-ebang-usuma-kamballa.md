# ଗରମ ଚା ଏବଂ ଉଷୁମ କମ୍ବଳ

##
ଆମେ ଏଇ ମାତ୍ର ଶୀତ କାଳୀନ ସ୍କୁଲ ପୋଷାକ ବାହାର କଲୁ। ବର୍ତ୍ତମାନ ସେତେଟା ଥଣ୍ଡା ପଡ଼ିନାହିଁ। ସଂସ୍କୃତ ରେ ଶୀତ ଋତୁ ଶିଶିର ଋତୁ କୁହାଯାଏ। ଶୀତ ଦିନେ ମୋତେ ଗରମ ଗରମ ଜିନିଷ ଖାଇବାକୁ ଭଲ ଲାଗେ। 

##
ମା ଆମକୁ ଗତ କାଲି ଚିନାବାଦାମ-ଯାତ୍ରା କୁ ନେଇଗଲେ। ବେଙ୍ଗଳୁରୁ ର ନନ୍ଦୀ ମନ୍ଦିର ପାଖରେ ରାସ୍ତା ର ଦୁଇ କଡ଼ରେ ଚିନାବାଦାମ ଗଦା ହୋଇଥିଲା। ଶୁଖିଲା, ସିଝା, ଲୁଣିଆ ଏବଂ ଭଜା ବାଦାମ! 

##
ମା କହନ୍ତି ଗୁଜରାତ ରେ ଶୀତଦିନେ ପୋଙ୍ଖ ପର୍ବ ମନାନ୍ତି। ଚାଷୀ ବାଜରା କୁ କୋଇଲା ଚୁଲି ରେ ପୋଡନ୍ତି। ସମସ୍ତେ ସଜ, ସବୁଜ, ମୋଟା ଏବଂ କଅଁଳ ବାଜରା ଖାଇଥାନ୍ତି। ଏହି ମଞି କୁ ହିଁ ପୋଙ୍ଖ କହନ୍ତି। 

##
ମୁଁ ଗାଢ ନୀଳ ରଙ୍ଗ ର ସ୍ଵେଟର ପିନ୍ଧି ଯାତ୍ରା କୁ ଗଲି। ପୁରା ରାସ୍ତା କଡ଼ରେ ଅନେକ ଦୋକାନ ବସିଥାଏ। ମନୁ ତ ବଡ଼ ଦୋଳି ରେ ବସିବାକୁ ଚାହୁଁଥିଲା। ମୁଁ ଜେଜେମା ଙ୍କ ପାଇଁ ଏକ ଉଷୁମ ନରମ ଚାଦର କିଣିବାକୁ ଚାହୁଁଥିଲି। 

##
ବର୍ତ୍ତମାନ ବହୁତ ଥଣ୍ଡା ପଡ଼ିଛି। ସ୍କୁଲ୍ ଚାଲିକି ଯିବା ସମୟରେ, ଥଣ୍ଡା ରୁ ବଞ୍ଚିବା ପାଇଁ ମୁଁ ଦୁଇ ହାତ ରଗଡ଼ୁ ଥାଏ। ମୋର ନୂଆ ଲାଲ ରଙ୍ଗ ଚୁଡ଼ି ବଡ଼ ସୁନ୍ଦର ବାଜୁଥାଏ! ଓହୋ! କେତେ ସୁନ୍ଦର ପାଟି କରି ଉଠିଲି। ଏବଂ ମୁଁ ଦେଖିଲି କଥା କହିଲା ବେଳେ ମୋ ପାଟିରୁ ବାଷ୍ପ ବାହାରି ମୋ ମୁହଁ ସାମ୍ନାରେ ଏକ ଘନ କୁହୁଡ଼ି ର ମେଘ ହୋଇ ଭାସୁଛି। 

##
ମୋ ସାଙ୍ଗ ରଜନୀ ଶିମଳା ରେ ରହେ। ତାର ଜେଜେ ବାପାଙ୍କ ଗାଁ ରେ ବାଉଁଶରେ ତିଆରି ଝୁଡ଼ି ରେ ବରଫ ଭରି ନେଇ ଘର ଛାତ ଉପରେ ତିନି କୋଣିଆ ବରଫ ପିରାମିଡ ବନେଇଥାନ୍ତି। ତାପରେ ପିଲା ସବୁ ବଡ଼ ମାନଙ୍କ ଆଶୀର୍ବାଦ ନେବାକୁ ଘର ଘର ଯାଆନ୍ତି। ରଜନୀ ‘ବରଫ ମଣିଷ’ ତିଆରି ପ୍ରତିଯୋଗିତା ବିଷୟରେ କହୁଥିଲା। ଶ୍ରୀନଗର ରେ ଯେତେବେଳେ ପ୍ରଥମ ବରଫ ପାତ ହୁଏ, ସେମାନେ “ନୈଶିନ ମୁବାରକ!”କହନ୍ତି। ସେମାନେ କିଛି ବରଫ ଏକ କାଗଜ ରେ ପୁଡିଆ ବାନ୍ଧି ସାଙ୍ଗ ଘରକୁ ପଠାନ୍ତି। 

##
ତାପରେ ସେ ସାଙ୍ଗ ତୁମକୁ ଭୋଜି ଖୁଆଇବାକୁ ପଡ଼ିଥାଏ। ମୋତେ ମଧ୍ୟ ବରଫ ରେ ଖେଳିବାକୁ, ନାନ ରୋଟି ଏବଂ ରୋଗାନ୍ ଯୋଷ ମାଂସ ତରକାରୀ ଖାଇବାକୁ ଭଲ ଲାଗେ। ରଜନୀ କହେ ଗଛ ଗୁଡ଼ିକ ଯେତେବେଳେ ବରଫ ରେ ଆଛାଦିତ ହୁଅନ୍ତି ତ ବଡ଼ ସୁନ୍ଦର ଦେଖାଯାନ୍ତି। ସମସ୍ତେ ଗରମ ଗରମ ଚା ପିଇବାକୁ ଚାହିଁବା ବେଳେ, ସେ ଗୁଡ଼ ଯୁକ୍ତ ଦୁଧ ପିଇବାକୁ ଭଲପାଏ। ରଜନୀ କହେ ସେମାନେ ଜ୍ୟାକେଟ୍, ଟୋପି, ଦସ୍ତାନ ଏବଂ ମଫଲର ବିନା ବାହାରକୁ ଯାଇ ପାରନ୍ତି ନାହିଁ। କିନ୍ତୁ ପରସ୍ପର ଉପରେ ବରଫ ଗୋଳା ଫିଙ୍ଗି ବାକୁ ବଡ଼ ମଜା ଲାଗେ। 

##
ଆର ଶୀତ ଦିନ ଛୁଟିରେ ମୁଁ ଶିମଲା କିମ୍ବା ଜୟସାମଲେର୍ ଯିବା ପାଇଁ ଆଶା କରୁଛି। ଜୟସାଲମେର ରେ ବରଫ ନାହିଁ, କେବଳ ବାଲି ଥାଏ। ମୋର ମରୁଭୂମିର ଯାତ୍ରା ଦେଖିବା, ଓଟ ଚଢ଼ିବା, ଲୋକ ନୃତ୍ୟ ଦେଖିବା, କଣ୍ଢେଇ ନାଚ ଦେଖିବା ଏବଂ ପଗଡ଼ି ବାନ୍ଧିବା ପ୍ରତିଯୋଗିତା ରେ ଭାଗ ନେବାକୁ ଭାରି ଇଚ୍ଛା। 

##
ଶୀଘ୍ର ଆମେ ସଂକ୍ରାନ୍ତି ପାଳନ କରିବୁ। ଜାନୁ କହେ ତା ପରିବାର ରାଶିଗୁଡ଼ ତିଆରି କରନ୍ତି। ରୋହନ କହେ ତା ପରିବାର ୟେଲ୍ଲୁ ବନାନ୍ତି। ନର୍ସୀ କହେ ସେ ଚିଗିଡି ଖାଏ ସଂକ୍ରାନ୍ତି ଋତୁ ରେ। 

##
ତୁମେ ଜାଣିଛ, ଏହି ସବୁ ଜିନିଷ ଗୁଡ଼ ଏବଂ ରାଶି ରେ ତିଆରି! ଶୀତଦିନେ ଏହି ଜିନିଷ ସାସ୍ଥ୍ୟ ପ୍ରତି ଲାଭଦାୟକ ହୋଇଥାଏ। 

ମୋତେ ଶୀତଦିନ ଭଲଲାଗେ। ଶୀତରେ ମୋ ସାଙ୍ଗମାନେ ମୋତେ ଯାବୁଡ଼ି ଧରିବା ଭଲ ଲାଗେ। ମୋତେ ଜେଜେମା ପାଖରେ ସୋଫାରେ ବସି ବହି ପଢ଼ିବାକୁ ଭଲ ଲାଗେ। 

##
ମୋର ଗଛ କେବେ ବି ବରଫ ରେ ଢାକି ହେବ ନାହିଁ। 

##
କିନ୍ତୁ ଗଛ ଟା ପକ୍ଷୀ, ଆମ୍ବ, ଶୁଆ ଏବଂ ଗୁଣ୍ଡୁଚି ମୂଷା ରେ ଭରି ଯିବା ମୁଁ ଚାହୁଁଛି। 

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Indugu Laxmi
* Language: or
