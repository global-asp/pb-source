# चुन्नू मुन्नूची तो तो

##
चुन्नू मुन्नू तो तो करती, 

तो तो कसली? नुसती मस्ती. 

गाणे गाते आई वरती, 

ला ला ला ला ला... 

##
चुन्नू मुन्नू तो तो करती, 

साबणाचा हा फेस किती! 

बुडबुडे हे वरती उडती, 

बुड बुड बुड बुड बुड ... 

##
धांगडधिंगा दंगा मस्ती, 

छोटी बाळे बघा खिदळती. 

आई ओरडे खोटी खोटी, 

ए ए ए ए ए... 

##
चुन्नू मुन्नू नागडधुय्या, 

नागडधुय्या शेणाचा पुय्या. 

कशी आवरु बाळांना या, 

अरे अरे अरे अरे अरे! 

##
टॉवेल घेऊन आली आई, 

बाळांना ती जवळी घेई. 

कोण पिलू तिज पापा देई? 

चुप चुप चुप चुप चुप... 

##
चुन्नू मुन्नूची झाली तो तो, 

आता घालू पायजमा तो! 

मधेच नाडी कोण ओढतो, 

थांब थांब थांब थांब थांब... 

##
झाली तो तो, झाले कपडे, 

मं मं करण्या, चला तिकडे. 

पोटोबा भरला, ढेकर आली, 

आ हा हा हा हा!

##
आजी आजोबा आले आले, 

चुन्नू मुन्नू धावत गेले. 

दोघे गाली खुदकन हसले, 

ही ही ही ही ही... 

##
हळू हळू ती रात जाहली, 

डोळ्यावरती झोपच आली. 

अंगाई चांदोबा गाई, 

गाई गाई, गाई गाई... 

##
* License: [CC-BY]
* Text: Rohini Nilekani
* Illustration: Sonal Goyal, Sumit Sakhuja
* Translation: Sandhya Taksale
* Language: mr
