# ਆਲੂ-ਮਾਲੂ-ਕਾਲੂ

##
ਮਾਲੂ ਅੱਜ ਪਹਿਲੀ ਵਾਰ ਬਾਗ ਵਿਚ ਸਬਜੀ ਤੋੜਨ ਗਿਆ।
ਮਾਲੂ ਨੇ ਤੋੜੇ ਲਾਲ ਟਮਾਟਰ, ਲੰਬੇ ਬਤਾਊਂ ਅਤੇ ਹਰੀ-ਭਰੀ ਭਿੰਡੀ।

##
ਦਾਦੀ ਨੇ ਕਿਹਾ, "ਸ਼ਾਬਾਸ਼ ਮਾਲੂ! ਜਾਓ, ਥੋੜੇ ਆਲੂ ਵੀ ਲੈ ਆਉ।"

##
ਮਾਲੂ ਨੇ ਸਾਰੇ ਦਰੱਖ਼ਤ, ਬੇਲਾਂ ਅਤੇ ਪੋਦੇ ਦੇਖੇ। 

ਆਲੂ ਕਿਤੇ ਦਿਖਾਈ ਨਹੀਂ ਦਿੱਤੇ।

##
"ਦਾਦੀ, ਆਲੂ ਹਾਲੇ ਉੱਗੇ ਨਹੀਂ।" 

ਮਾਲੂ ਨੇ ਖਾਲੀ ਟੋਕਰੀ ਰੱਖ ਦਿੱਤੀ।
"ਨਹੀਂ ਮਾਲੂ, ਬਹੁਤ ਆਲੂ ਉੱਗ ਰਹੇ ਹਨ, ਧਿਆਨ ਨਾਲ ਦੇਖੋ।"

ਦਾਦੀ ਨੇ ਸਮਝਾਇਆ ।

##
ਮਾਲੂ ਫੇਰ ਗਿਆ ਬਾਗ ਵਿਚ। ਪਿੱਛੇ-ਪਿੱਛੇ ਕਾਲੂ ਵੀ ਚਲਿਆ ਗਿਆ।

ਮਾਲੂ ਆਲੂ ਲੱਭ ਰਿਹਾ ਸੀ ਕਿ ਉਸਨੂੰ ਸੁਣਾਈ ਦਿੱਤਾ, "ਭੌ, ਭੌ, ਭੌ ।"

"ਓ ਹੋ ! ਰੁਕ-ਰੁਕ ਕਾਲੂ," ਮਾਲੂ ਦੋੜਿਆ। "ਬਾਗ ਖਰਾਬ ਨਾ ਕਰ।"

##
ਮਾਲੂ ਨੇ ਦੇਖਿਆ, ਕਾਲੂ ਨੇ ਟੋਇਆਂ ਪੁੱਟਿਆ ਹੋਇਆ ਸੀ ।  

ਪੁੱਟੀ ਹੋਈ ਮਿੱਟੀ ਵਿਚ ਸਨ, ਮੋਟੇ -ਮੋਟੇ ਆਲੂ।

##
"ਵਾਹ ਕਾਲੂ! ਲੱਭ ਲਏ ਆਲੂ," ਟੋਕਰੀ ਭਰ ਕੇ ਬੋਲਿਆ ਮਾਲੂ।

##
* License: [CC-BY]
* Text: Vinita Krishna
* Illustration: Suvidha Mistry
* Translation: S. Waqeel
* Language: pa
