# उलट पालट

##
का कोण जाणे, आज मी लवकर उठलो 

डोळे उघडता कळेना कुठे मी फसलो? 

##
सगळीकडे दिसत आहे गडबडच गडबड 

ऐकू येत आहे कुणाची तरी बडबडच बडबड! 

##
खाट आमची बघा चढली आहे भिंतीवर 

छोटे घड्याळ आमचे वाढले आहे चार फूटभर! 

##
छत्री कशी फिरते आहे घुर्ऽऽरूम घुर्रूम 

आणि टोपी ऐका वाजते आहे कुड्डूम कुड्डूम! 

##
हे काय झाले माझ्या घराला? 

घाबरून माझा बघा जीवच थरारला! 

##
पंख्याला फुटले आहेत आठ आठ हात 

बाहुली माझी खाते आहे वरण-भात! 

##
मनी माऊ आमची बसली आहे खुर्चीवर 

तर एक उंदीरमामा बोलतो आहे टीव्हीवर! 

##
आरशात दिसतो आहे मी सात फूट लांब 

बापरे! मला तर फुटतो आहे घाम! 

##
तेवढ्यात हा बघा आला एक जादूगार 

म्हणाला, “घाबरू नका, होशियार!” 

##
“मीच असं करतो कधी कधी घरोघर 

पण मीच मग करतो सगळं बरोबर!” 

##
“आबरं डाबरं चिन चिन चू 

घ-घ-घरा आता ठीक हो तू!” 

##
* License: [CC-BY]
* Text: Rohini Nilekani
* Illustration: Angie & Upesh
* Language: mr
