# ಜೇನುನೊಣ ಗುಂಯಿಗುಡುವುದೇಕೆ?

##
ಗುಂಯ್... ಗುಂಯ್... ಇದೇನಿದು ಸದ್ದು? ಇದು ದುಂಬಿಗಳು ತಮ್ಮ ಸ್ನೇಹಿತರನ್ನು ಕೂಗಿ ಕರೆಯಲು ಬಳಸುವ ಗುಪ್ತ ಶಬ್ದವೋ ಅಥವಾ ಜೇನು ಕಂಡಿತು ಎಂಬ ಉತ್ಸಾಹದ ಆಲಾಪವೋ?

##
ಜೇನುನೊಣ ಅದರಲ್ಲೂ ವಿಶೇಷವಾಗಿ ಹೆಜ್ಜೇನು ಹಾರುತ್ತಿರುವಾಗ ಜೋರಾದ ‘ಗುಂಯಿ’ ಎಂಬ ಶಬ್ದವನ್ನು ಮಾಡುತ್ತದೆ. ಅವು ರೆಕ್ಕೆಗಳನ್ನು ರಭಸವಾಗಿ ಮೇಲೆ ಕೆಳಗೆ ಬಡಿದಾಗ ಇಂತಹ ಸದ್ದು ಉಂಟಾಗುತ್ತದೆ. ಚಿಕ್ಕ ರೆಕ್ಕೆಗಳಿರುವ ದುಂಬಿಗಳು ಹಾರಬೇಕಾದರೆ ರೆಕ್ಕೆಗಳನ್ನು ಅತಿ ವೇಗವಾಗಿ ಬಡಿಯಬೇಕಾಗುತ್ತದೆ. ಹೀಗೆ, ಜೋರಾಗಿ ಬಡಿದಷ್ಟು ಈ ಶಬ್ದವೂ ಜೋರು.

##
ನಮ್ಮ ಅಂಚೆಯವನು ಕಾಗದವನ್ನು ತಲುಪಿಸುವಂತೆ, ಜೇನುನೊಣ ಗುಂಯ್ಗುಡುತ್ತಲೇ ಹೂವಿನ ಪರಾಗವನ್ನು ಒಂದು ಹೂವಿನಿಂದ ಇನ್ನೊಂದು ಹೂವಿಗೆ ತಲುಪಿಸುವ ಬಹು ಉಪಯೋಗಕರ ಕಾರ್ಯವನ್ನು ಮಾಡುತ್ತವೆ.

##
'ಪೋಲನ್' ಅಥವಾ ಪರಾಗ ಎಂದರೆ ಹೂವುಗಳ ಮೇಲಿರುವ ಒಂದು ಬಗೆಯ ಪುಡಿ. ಈ ಪುಡಿಯನ್ನು ಬಳಸಿ ಗಿಡಗಳು ಬೀಜಗಳನ್ನು ಮಾಡುತ್ತವೆ. ಜೇನುನೊಣಗಳು ಇಂಥ ಪರಾಗವನ್ನು ವಿಸ್ತರಿಸಿ ಎಲ್ಲೆಡೆ ಹೊಸ ಗಿಡಗಳು ಹುಟ್ಟುವಂತೆ ಮಾಡುತ್ತವೆ.

##
ಜೇನುನೊಣಗಳ ಪಾದಕ್ಕೆ ಈ ಪರಾಗದ ಪುಡಿ ಹೇಗೆ ಅಂಟಿಕೊಳ್ಳುತ್ತದೆ?

ಹೂವಿನ ಮೇಲೆ ಜೇನುನೊಣ ಕುಳಿತು ಮಕರಂದವನ್ನು ಹೀರುತ್ತಿರುವಾಗ ಪರಾಗವು ಅದರ ಕಾಲು ಮತ್ತು ದೇಹಕ್ಕೆ ಅಂಟಿಕೊಳ್ಳುತ್ತದೆ.

##
ಮುಂದೆ ಅದೇ ದುಂಬಿಯು ಬೇರೆ ಹೂ ಗಿಡಗಳ ಬಳಿಗೆ ಹೋಗಿ ಅದರ ಸುತ್ತ ಗುಂಯಿಗುಡುತ್ತಾ ಹಾರಡತೊಡಗಿದಾಗ ಅದರ ಮೇಲಿದ್ದ ಪರಾಗವು ಅಲ್ಲಿ ಉದುರಿ ಬೀಳುತ್ತದೆ. ಇದೇ ರೀತಿ ಜೇನುನೊಣ ಹಾರಿ ಇನ್ನೊಂದು ಹೂವಿನ ಮೇಲೆ ಕುಳಿತು, ಮತ್ತೆ ಪರಾಗವನ್ನು ಅಂಟಿಸಿಕೊಳ್ಳುತ್ತದೆ. ಈ ಕ್ರಮ ಹೀಗೆಯೇ ಮುಂದುವರಿಯುತ್ತದೆ.

##
ತಾಯಿಗಿಡದಿಂದ ದೂರವಾಗಿ ಬೇರೊಂದು ಸ್ಥಳದಲ್ಲಿ ಹೊಸ ಗಿಡಗಳಾಗಿ ಹುಟ್ಟಲು ಜೇನುನೊಣಗಳು ಪರೋಪಕಾರಿಯಂತೆ ಸಹಾಯ ಮಾಡುತ್ತವೆ.

ನಿಮ್ಮ ಉಸಿರಾಟವನ್ನು ನೀವೇ ಕೇಳಬಹುದೇ? ಇಲ್ಲ ತಾನೇ? ಆದರೆ ಜೇನುನೊಣಗಳಿಗೆ ಇದು ಸಾಧ್ಯವಿದೆ! ಅವುಗಳ ಗುಂಯಿಗುಟ್ಟುವಿಕೆಯೇ ಅವುಗಳ ಉಸಿರಾಟವೂ ಆಗಿದೆ. ಈ ಜೇನುನೊಣಗಳ ದೇಹದಲ್ಲಿ ಅನೇಕ ಉಬ್ಬುತಗ್ಗುಗಳುಳ್ಳ ಪ್ರತ್ಯೇಕ ವಿಭಾಗಗಳಿದ್ದು ಉಸಿರಾಡಿದಾಗ ಗಾಳಿಯು ಒಳಗಿರುವ ದೇಹಭಾಗಗಳ ಮೇಲೆ ಏರಿಳಿಯುತ್ತಾ ಸಾಗಿದಾಗ ಹೀಗೆ ಗುಂಯ್ಗುಡುವಿಕೆ ಉಂಟಾಗುತ್ತದೆ.

ಇದೆಲ್ಲವೂ ಕೇಳಲು ಸ್ವಾರಸ್ಯಕರ ತಾನೇ? ನಿಜವಾಗಿಯೂ ಈ ಜೇನುನೊಣಗಳು ಆಶ್ಚರ್ಯಕರ ಜೀವಿಗಳಲ್ಲವೇ?

##
ನಿಮಗಿದು ತಿಳಿದಿತ್ತೇ?

1. ಜೇನುನೊಣಗಳು ಕಠಿಣ ಪರಿಶ್ರಮದ ಜೀವಿಗಳು. ಇವು ಚಳಿಗಾಲದಲ್ಲಿ ಒಂಬತ್ತು ತಿಂಗಳು ಬದುಕಬಹುದಾದರೆ ಬೇಸಿಗೆಯಲ್ಲಿ ಕೇವಲ ಎರಡು ತಿಂಗಳು ಬದುಕುತ್ತವೆ. ಇರುವವರೆಗೆ ನಿರಂತರವಾಗಿ ದುಡಿದರೂ ಅವುಗಳಿಗೆ ಸುಸ್ತಾಗುವುದಿಲ್ಲ.

2. ಈ ಜೇನುನೊಣಗಳ ಬಗ್ಗೆ ಒಂದು ಕುತೂಹಲಕರ ಸಂಗತಿಯಿದೆ. ಇವು ಚಿಕ್ಕ ವಯಸ್ಸಿನ ಜೇನುನೊಣಗಳ ಕೆಲಸ ಮಾಡಿದಾಗ ಇವುಗಳ ಮೆದುಳು ಹಾಗೆಯೇ ಯೋಚಿಸುತ್ತಾ ವಯಸ್ಸಾಗುವುದನ್ನು ತಡೆದು ನಿಲ್ಲಿಸಿಬಿಡುತ್ತದೆ. ಮತ್ತು, ಚಿಕ್ಕ ಜೇನುನೊಣದಂತೆಯೇ ವರ್ತಿಸಲು ಆರಂಭಿಸುತ್ತದೆ! ನಿಮಗೂ ಹೀಗೊಂದು ಚಿಕ್ಕ ಜೇನುನೊಣವಾಗಿದ್ದರೆ ಚೆನ್ನಾಗಿತ್ತು ಅನಿಸುವುದಿಲ್ಲವೇ?

3. ಮನುಷ್ಯರಂತೆಯೇ ದುಂಬಿಗಳೂ ಮುಖಗಳನ್ನು ಗುರುತಿಸುತ್ತವೆ. ನಿಮ್ಮ ಮುಖದ ಪ್ರತ್ಯೇಕ ಭಾಗವನ್ನು ಅವು ಗುರುತಿಸಿಕೊಂಡು ಕೊನೆಗೆ ಇಡೀ ಮುಖವನ್ನು ನೆನಪಿನಲ್ಲಿಟ್ಟುಕೊಳ್ಳುತ್ತವೆ. ಆದ್ದರಿಂದ ಎಂದೂ ದುಂಬಿಗಳನ್ನು ಕೆಣಕಲು ಹೋಗಬೇಡಿ!

##
4. ಗಿಡಗಳು ತಮ್ಮನ್ನು  ಕೀಟಗಳಿಂದ ರಕ್ಷಿಸಿಕೊಳ್ಳಲು 'ಕೆಫೀನ್' ಎಂಬ ರಾಸಾಯನಿಕವನ್ನು ಬಳಸುತ್ತವ. ಈ ರಾಸಾಯನಿಕದಿಂದಾಗಿ ಜೇನುನೊಣಗಳು ಹೂವುಗಳನ್ನು ಚೆನ್ನಾಗಿ ನೆನಪಿನಲ್ಲಿ ಇಟ್ಟುಕೊಳ್ಳುತ್ತವೆ. ಮತ್ತು ಅದೇ ಸ್ಥಳಕ್ಕೆ ಮರಳಿ ಬರುತ್ತವೆ.

5. ಹೆಜ್ಜೇನುಗಳು ಜೇನುನೊಣ ಮತ್ತು ಇತರ ನೊಣಗಳಿಗಿಂತ ಗಾತ್ರದಲ್ಲಿ ದೊಡ್ದದಾಗಿರುತ್ತವೆ. ಇವು ಗೂಡುಗಳಲ್ಲಿ ವಾಸಿಸುತ್ತವೆ. ಅನೇಕ ಹೆಜ್ಜೇನುಗಳಿಗೆ ಕಚ್ಚುವ ಕೊಂಡಿ ಸಹ ಇರುವುದಿಲ್ಲ. ಇವು ಹೆಚ್ಚಾಗಿ ಜೇನನ್ನು ತಯಾರು ಮಾಡದಿದ್ದರೂ ಇವು ತುಂಬಾ ಚೆನ್ನಾಗಿ ಪರಾಗದ ಪ್ರಸಾರವನ್ನು ಮಾಡುತ್ತವೆ.

##
1. ದುಂಬಿಗಳು ನಾಟ್ಯವಾಡುವ ಧಾಟಿಯಲ್ಲಿ ಕುಣಿಯುತ್ತ ಉಳಿದ ಜೇನುನೊಣಗಳಿಗೆ ಮಕರಂದವನ್ನು ಎಲ್ಲಿ ಹುಡುಕಬೇಕೆಂದು ತಿಳಿಸಿಕೊಡುತ್ತವೆ. ನೀವು ಕೂಡ ಹೀಗೆಯೇ ಕೆಲವು ನೃತ್ಯ ಭಂಗಿಗಳನ್ನು ಮಾಡಿ ತೋರಿಸಿ, ನೀವು ಏನು ಹೇಳುತ್ತಿದ್ದೀರಿ ಎಂದು ನಿಮ್ಮ ಸ್ನೇಹಿತರಿಗೆ ಅರ್ಥವಾಗುವುದೇ ಎಂದು ನೋಡಿ.

2. ನಿಮ್ಮ ಎರಡೂ ಕೈಗಳನ್ನು ಜೇನುನೊಣಗಳಂತೆ ಅಲುಗಾಡಿಸಿ ಗುಂಯ್ಗುಡುವಿಕೆ ಕೇಳಿಸುತ್ತದೆಯೇ ಎಂದು ನೋಡಿಕೊಳ್ಳಿರಿ.

##
3. ಜೇನುಗೂಡು ಎಂದರೆ ಜೇನುನೊಣಗಳ ಮನೆ. ಅದೊಂದು ಅದ್ಭುತ ತಾಂತ್ರಿಕ ಕೌಶಲ್ಯದ ಸಂಗತಿಯಾಗಿದೆ. ನಿಮಗೇನನ್ನಿಸುತ್ತದೆ? ಜೇನುಗೂಡಿನಲ್ಲಿರುವಂತೆ ಷಟ್ಕೋನಾಕಾರದ ಆಕೃತಿಯನ್ನು ರಚಿಸಿರಿ ಅಥವಾ ರಟ್ಟಿನಿಂದ ಇಂಥ ಆಕರವನ್ನು ರಚಿಸಿದರೆ ಅದರ ಬಗ್ಗೆ ನಿಮಗೆ ಅರ್ಥವಾಗುತ್ತದೆ.

4. ವಿವಿಧ ಹೂವುಗಳನ್ನು ಮೂಸಿ ನೋಡಿರಿ. ಜೇನುಗೂಡುಗಳು ಬೇರೆ ಬೇರೆ ಹೂಗಳಿಂದ ಸಂಗ್ರಹಿಸಿದ ಮಕರಂದದ ಜೇನು ಹೇಗೆ ವೈವಿಧ್ಯಮಯವಾಗಿರುತ್ತದೆ ಎಂದು ನೀವು ಊಹಿಸಲು ಸಾಧ್ಯವಾಗುತ್ತದೆ.

##
* License: [CC-BY]
* Text: Nabanita Deshmukh
* Illustration: Zainab Tambawalla
* Translation: Jayashree Deshpande
* Language: kn
