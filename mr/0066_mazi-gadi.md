# माझी गाडी

##
माझं नाव खैदी. मी आहे 7 वर्षांचा. 

माझ्याकडे एक गाडी आहे. 

सुंदर, लांबलचक गाडी. 

बाबांनी ती माझ्या वाढदिवसाला बनवली. 

##
मला माझी गाडी खूप आवडते. मी ती दिवसभर फिरवत असतो. 

डुर्ररम... क्षणात इकडे. डुर्ररम... क्षणात तिकडे! डुर्ररम... सगळीकडे. 

मावशी... काका यांच्याकडे मी गाडी घेऊन जातो. शाळेत तर माझीच गाडी सगळ्यांना हवी असते. 

##
मला माझी आज्जी खूप आवडते. 

मी गाडी चालवताना ती बघत राहते. 

##
मी गाडी घेऊन घराभोवती गोल गोल चकरा मारतो. 

गाडी घेऊन मी पृथ्वीभोवती फिरू शकतो. 

सूर्य, चंद्र, चांदण्या यांच्याभोवती फिरू शकतो. 

##
माझ्या छोट्या भावालाही गाडीवरून फिरायला खूप आवडतं. 

आई सांगते, 'असं नका करू मुलांनो', पण आम्ही थोडंच ऐकणार? 

##
बापरे! हे बघा, आता माझी गाडी तुटली... 

...आणि भावाचा दातही! 

तरीही भावाला पाठीवर घेतो आणि फिरतो. 

डुर्ररम... 

##
* License: [CC-BY]
* Text: Phidi Pulu
* Illustration: Phidi Pulu
* Translation: Neha Joshi
* Language: mr
