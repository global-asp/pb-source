# ಮಿಂಚುಹುಳುವಿನಂತೆ ನಾವೇಕೆ ಮಿಂಚುವುದಿಲ್ಲ?

##
ಮಿಂಚು ಹುಳುಗಳು ಸಣ್ಣ ಸಣ್ಣ ರೆಕ್ಕೆಗಳು ಹೊಂದಿರುವ ಹುಳುಗಳು. ಅವು ಕತ್ತಲಲ್ಲಿ ಮಿನುಗುತ್ತವೆ. ಅವು ಪ್ರಕಾಶಮಾನವಾಗಿ ನಕ್ಷತ್ರಗಳಂತೆ ಹೊಳೆಯುತ್ತವೆ! ನಾನು ಕೂಡ ಅವುಗಳಂತೆಯೇ ಮಿನುಗಬೇಕೆಂದು ಬಯಸುತ್ತೇನೆ. ಆದರೆ ಆಗುವುದಿಲ್ಲ! ಆದರೆ ಅವು ಹೇಗೆ ಮಿನುಗುತ್ತವೆ?

ಮತ್ತು ಅವುಗಳಲ್ಲಿ ಆ ಬೆಂಕಿಯ ಕಿಡಿಗಳು ಹೇಗೆ ಸೃಷ್ಟಿಗೊಳುತ್ತ್ತವೆ? ನೀವು ಹಾಗು ನಾನು ಮಿಂಚು ಹುಳುಗಳ ಹಾಗೆ ಮಿಂಚಲು ಏಕೆ ಸಾಧ್ಯವಿಲ್ಲ ಎಂದು ನಿಮಗೆ ಗೊತ್ತೇ?

##
ಹೀಗೊಮ್ಮೆ ಊಹಿಸಿಕೊಳ್ಳಿರಿ. ನೀವು ನಿಮ್ಮ ಸ್ನೇಹಿತರ ಜೊತೆ ವಿಹಾರಕ್ಕೆಂದು ಹೋದಾಗ ದಾರಿ ಸಾಗಿದಂತೆ ರಾತ್ರಿಯಾಗಿ ಕತ್ತಲೆಯಲ್ಲಿ ದಾರಿ ತಪ್ಪಿದರೆ ನೀವೇನು ಮಾಡುತ್ತೀರಿ? ನೀವು ನಿಮ್ಮ ಟಾರ್ಚನ್ನು ಬಳಸಿ ಅದರ ಬೆಳಕಿನಿಂದ ನಿಮ್ಮ ಇತರ ಗೆಳೆಯರನ್ನು ಸಂಪರ್ಕಿಸಲು ಪ್ರಯತ್ನಿಸುತ್ತೀರಿ ಅಲ್ಲವೇ? ಈ ಮಿಂಚುಹುಳುಗಳು ಕೂಡ ಅದೇ ಕೆಲಸವನ್ನು ಮಾಡುತ್ತವೆ.

##
‘ಬೆಂಕಿ ಹುಳ’ ಅಥವಾ ಮಿಂಚು ಹುಳ ಎಂದು ಕರೆಯಲ್ಪಡುವ ಅವುಗಳ ಒಳಗೇ ಸಾಕಷ್ಟು ಬೆಳಕು ಉತ್ಪಾದನೆಯಾಗುತ್ತದೆ. ಅವುಗಳಿಗೆ ಬಲ್ಬ್ ಸುಟ್ಟು ಹೋಗುವ ಹೋಗುವ ಭಯವೂ ಇಲ್ಲ, ವಿದ್ಯುತ್ ಶುಲ್ಕ ಕಟ್ಟುವ ಭಯವೂ ಇಲ್ಲ. ಅವುಗಳು ಮಿಂಚುತ್ತ "ಹೇ! ನೋಡಿ! ನಾನಿಲ್ಲಿದೇನೆ!” ಎಂದು ಹೇಳುತ್ತಾ ಆರಾಮಾಗಿ ಹಾರಡುತ್ತಿರುತ್ತವೆ.

##
ಮಿಂಚು ಹುಳುವಿನ ಹೊಳಪು ಲುಸಿಫೆರೇಸೆ ಎಂಬ ಒಂದು ತರಹದ ಪ್ರೋಟೀನ್ ನಿಂದ ಮತ್ತು ಲುಸಿಫೆರಿನ್ ಎಂಬ ವರ್ಣ ದ್ರವ್ಯ ದಿಂದ ಉತ್ಪತ್ತಿಯಾಗುತ್ತದೆ. ಪ್ರೋಟೀನ್ ಗಳು ನಮ್ಮ ದೇಹವು ಮಾಂಸ, ಮೂಳೆ ಹಾಗು ಚರ್ಮವನ್ನು ರೂಪಿಸಲು ಬೇಕಾಗುವ ವಸ್ತುಗಳಾದರೆ ಗಿಡ ಮರಗಳು ಹಾಗು ಪ್ರಾಣಿಗಳಲ್ಲಿ ನಿರ್ದಿಷ್ಟ ಬಣ್ಣ ತುಂಬಲು ನೈಸರ್ಗಿಕ ವರ್ಣ ದ್ರವ್ಯಗಳು ಕಾರಣವಾಗುತ್ತದೆ.

ಈ ಪ್ರೋಟೀನ್ ಮತ್ತು ವರ್ಣ ದ್ರವ್ಯ ಮಿಂಚು ಹುಳುವಿನ ಪುಟ್ಟ ಹೊಟ್ಟೆಯಲ್ಲಿ ಸೇರಿದಾಗ ಅಲ್ಲಿ ಆಗಲೇ ಇರುವಂತಹ ಆಮ್ಲಜನಕದೊಡನೆ ಕೂಡಿಕೊಳ್ಳುತ್ತದೆ.

##
ಈ ಮೂರೂ ಅಂಶಗಳು ಕೂಡಿಕೊಂಡಾಗ ಒಂದು ಹಬ್ಬದ ಆಚರಣೆ ನಡೆದಂತೆ ಬಾಣ ಬಿರುಸುಗಳ ಪ್ರದರ್ಶನವೇ ಘಟಿಸುತ್ತದೆ. ಆಗ ಕಾಣುವ ಬೆಳಕೇ ನಮಗೆ ಅವುಗಳ ಮಿಂಚಾಗಿ ಕಂಡುಬರುತ್ತದೆ. ಹೀಗೆ ಸ್ವವಿದ್ಯುತ್ ಉತ್ಪಾದಿಸುವ ಕಾರಣಕ್ಕಾಗಿಯೇ ಮಿಂಚು ಹುಳುಗಳನ್ನು "ದೀಪ ಧಾರಕರು" ಎಂದು ಕರೆಯಲಾಗುತ್ತದೆ.

ಆದರೆ ಇದು ಕೇವಲ ಮಿಂಚುಹುಳಗಳಿಗೆ ಮಾತ್ರ ಸೀಮಿತವಲ್ಲ. ಕೆಲವು ಮೀನುಗಳು ಹಾಗು ಕೆಲವು ಸಮುದ್ರ ಜೀವಿಗಳಲ್ಲಿಯೂ ಈ ಸ್ವಯಂ ದೀಪದ ಬೆಳಕು ತಯಾರಿಸುವ ಸಾಮರ್ಥ್ಯವಿದೆ.

##
ಮಿಂಚು ಹುಳು ತನ್ನ ಈ ಮಿಂಚಿನ ಹೊಳಪನ್ನು ಲೈಟ್ ಸ್ವಿಚ್ ನ ರೀತಿಯಲ್ಲಿ ಸಂದರ್ಭಾನುಸಾರವಾಗಿ ಆನ್-ಆಫ್ ಮಾಡಿಕೊಳ್ಳಬಹುದಾದ ವಿಶೇಷ ಸಾಮರ್ಥ್ಯವನ್ನು ಹೊಂದಿದೆ. ತನ್ನ ಮೆದುಳಿನಿಂದ ಹೊಟ್ಟೆಯೊಳಗಿರುವ ‘ದೀಪದ ಅಂಗ’ಕ್ಕೆ ಒಂದು ವಿಶೇಷ ಸಂದೇಶವನ್ನು ರವಾನಿಸುವುದರ ಮೂಲಕ ಇದು ಸಾಧ್ಯವಾಗುತ್ತದೆ. ಆಗ ಅಲ್ಲಿ ಒಂದು ರಾಸಾಯನಿಕ ಕ್ರಿಯೆ ಶುರುವಾಗಿ ಬೆಳಕಿನ ಉತ್ಪತ್ತಿಯಾಗುತ್ತದೆ.

##
ಪ್ರಾಯಕ್ಕೆ ಬಂದ ಗಂಡು ಮಿಂಚು ಹುಳುಗಳು ತಮ್ಮ ಫಳಫಳ ಹೊಳಪಿನ ಮೂಲಕ ಹೆಣ್ಣು ಹುಳುಗಳನ್ನು ಆಕರ್ಶಿಸುತ್ತವೆ. ಹಾಗೆ ನೋಡಿದರೆ ಹೆಚ್ಚು ಕಾಲ ಅಥವಾ ಅತಿ ವೇಗವಾಗಿ ಹೊಳೆಯುವ ಗಂಡು ಹುಳುಗಳೆಂದರೆ ಹೆಣ್ಣು ಹುಳುಗಳಿಗೆ ಬಹಳ ಇಷ್ಟವಂತೆ!

ಹಾಗೆ ಗಂಡು ಹುಳು ತನ್ನ ವಿಶೇಷವಾದ ಹೊಳಪನ್ನು ಪ್ರದರ್ಶಿಸಿದ ಒಡನೆಯೇ ಹೆಣ್ಣು ಹುಳು ಕೂಡ ಅದರ ಕಿಚ್ಚನ್ನು ಹೊತ್ತಿಸಿ ಅದಕ್ಕೆ ಪ್ರತಿಕ್ರಿಯಿಸುತ್ತಾ ಅದನ್ನು ಸೇರುತ್ತದೆ. ಹೀಗೆ ಅವುಗಳ ಮಿಲನದಿಂದ ಚಿಕ್ಕ ಚಿಕ್ಕ ಮರಿ ಮಿಂಚು ಹುಳುಗಳು ಉತ್ಪತಿ ಆಗುತ್ತವೆ!

##
ಮರಿ ಹುಳುಗಳು ಇದೇ ಬೆಳಕನ್ನು ತನ್ನ ಶತ್ರುಗಳನ್ನು ತನ್ನಿಂದ ಓಡಿಸಲು ಬಳಸುತ್ತವೆ. ಈ ಲಾರ್ವದ ದೇಹದಲ್ಲಿರುವ ಕೆಲವು ರಾಸಾಯನಿಕಗಳಿಂದ ಅವು ದುರ್ವಾಸನೆಯಿಂದ ಕೂಡಿದಲ್ಲದೆ ವಿಷಕಾರಿಯಾಗಿರುತ್ತದೆ.

ಹಾಗಾಗಿ ಅದನ್ನು ತಿನ್ನಲು ಬರುವ ಅನ್ಯ ಪ್ರಾಣಿ ಪಕ್ಷಿಗಳು ಅಸಹ್ಯ ಪಟ್ಟು ಅದರ ದುರ್ವಾಸನೆ ತಡೆಯಲಾರದೆ ದೂರ ಓಡಿ ಹೋಗುತ್ತವೆ. ಮತ್ತು ಅನ್ಯ ಪ್ರಾಣಿಗಳು ಇದಕಿಂತ ಒಳ್ಳೆ ಆಹಾರವನ್ನು ಹುಡುಕುತ್ತ ಓಡಿ ಹೋಗುತ್ತವೆ.

##
ಮಿಂಚು ಹುಳುಗಳು ಎಂದೂ ಒಂಟಿಯಾಗಿ ಇರುವುದಿಲ್ಲ! ಅವುಗಳು ಯಾವಾಗಲೂ ಗುಂಪಿನಲ್ಲೇ ವಾಸಮಾಡುತ್ತವೆ. ಜಗತ್ತಿನಲ್ಲಿ ಸುಮಾರು ೨೦೦೦ ಕ್ಕೂ ಹೆಚ್ಚು ಬಗೆಯ ಮಿಂಚು ಹುಳುಗಳು ಇವೆ. ರಾತ್ರಿಯ ಹೊತ್ತು ಸಂತೋಷದಿಂದ ಮಿಂಚುವ ಈ ಹುಳುಗಳು ನಿಮ್ಮ ಬೆರಳಿಗಿಂತ ಸಣ್ಣವು ಆದರೆ ಇವೆಲ್ಲವೂ ಗುಂಪಾಗಿ ಸೇರಿದರೆ ಒಂದು ಇಡಿ ತೋಟವನ್ನೇ ಬೆಳಗಿಸ ಬಲ್ಲವು!

ಅದೂ ಉಚಿತವಾಗಿ!

ಎಂತ್ತಹ ವಿಸ್ಮಯ ಅಲ್ಲವೇ?

##
ಅದ್ಭುತ ವಿಶಯಗಳು

1. ಮಿಣಕುಹುಳ ನೊಣಗಳಲ್ಲ, ಅವು ದುಂಬಿಗಳು!! ಸಾಮಾನ್ಯವಾಗಿ ಅದನ್ನು ’ಮಿಂಚಿನಕೀಟ’ ಎಂದು ಕರೆದರೂ ಅದು ಕೀಟವಲ್ಲ.

2. ಬೇರೆಬೇರೆ ಜಾತಿಯ ಮಿಣಕುಹುಳಗಳು ಹಳದಿಯಿಂದ ಹಸಿರಿನವರೆಗೆ ಬೇರೆಬೇರೆ ಬಣ್ಣಗಳಲ್ಲಿ ಮಿನುಗುತ್ತವೆ. ರಾತ್ರಿಯಲ್ಲಿ ಕಾಣುವ ಮಿಣಕುಹುಳಹಳು ಹಸಿರಾಗಿ ಮಿನುಗಿದರೆ ಸಂಜೆಯಲ್ಲಿ ಹೊರಗಡೆ ಕಾಣುವವು ಹಳದಿಯಾಗಿ ಮಿನುಗುತ್ತವೆ.

##
3. ಕೆಲವು ಮಿಣಕುಹುಳಗಳು ಮಾಂಸಾಹಾರಿಯಾಗಿದ್ದು ಸಣ್ಣ ಹುಳಗಳನ್ನು ಮತ್ತು ಇತರೆ ಮಿಣಕುಹುಳಗಳನ್ನೂ ತಿನ್ನುತ್ತವೆ.

4. ದೊಡ್ಡ ಮಿಣಕುಹುಳಗಷ್ಟೇ ಅಲ್ಲ, ಅದರ ಮೊಟ್ಟೆಗಳು, ಮತ್ತು ಮರಿಹುಳಗಳೂ ಕೂಡ ಮಿನುಗುತ್ತವೆ! ಮಿಣಕುಹುಳದ ಮೊಟ್ಟೆಯನ್ನು ಮ್ರುದುವಾಗಿ ತಟ್ಟಿದರೆ, ಅದು ಮಿನುಗಿ ಪ್ರತಿಕ್ರಯಿಸುತ್ತದೆ.

5. ಅಂಟಾರ್ಟಿಕಾ ಹೊರತು ಬೇರೆ ಎಲ್ಲಾ ಭೂಖ್ಂಡಗಳಲ್ಲೂ ಮಿಣಕುಹುಳಗಳು ವಾಸಿಸುತ್ತವೆ. ಅವು ಉಷ್ಣವಲಯಗಳಲ್ಲಿ ಕೊಂಡರೂ ಸಮಶೀತೋಷ್ಣವಲಯಗಳಲ್ಲಿ ಹೆಚ್ಚಾಗಿ ಜೀವಿಸುತ್ತದೆ. ಅವು ಬೇಸಿಗೆಯಲ್ಲಿ ಕಾಡು-ಮೇಡುಗಳಲ್ಲಿ, ಹುಲ್ಲುಗಾವಲುಗಳಲ್ಲಿ, ಉದ್ಯಾನಗಳಲ್ಲಿ ಎಲ್ಲಡೆ ಹಾರಾಡುತ್ತವೆ. ಅಂಟಾರ್ಟಿಕ ಹೊರತು, ಆ ಚಳಿಯಲ್ಲಿ ಅವು ಇರಲಾರವು.

##
ನೀವೇ ಮಾಡಿ ನೋಡಿರಿ!

1. ಮಿಂಚು ಹುಳುಗಳಂತೆಯೇ ಹೊಳೆಯುವ ಇತರೆ ವಸ್ತುಗಳ (ಚರ ಹಾಗು ಸ್ಥಿರ ) ಪಟ್ಟಿ ಮಾಡಿರಿ.

2. ನೀವು ಒಂದು ಗುಂಪಿನಲ್ಲಿ ಆಡುವಾಗ, ಮಿಂಚು ಹುಳುಗಳ ಹಾಗೆ ಕಲ್ಪನೆ ಮಾಡಿಕೊಂಡು, ಕೈಯ್ಯಲ್ಲಿ ಸಣ್ಣ ಟಾರ್ಚ್ ಹಿಡಿದುಕೊಂಡು ವಿವಿಧ ರೀತಿಯಲ್ಲಿ ಓಡಾಡಿ ವಿವಿಧ ಆಕೃತಿಗಳನ್ನು ರಚಿಸಿರಿ.

##
3. ಕಸದಿಂದ ರಸ: ಮಿಂಚು ಹುಳುವಿನ ಒಂದು ಮಾದರಿಯನ್ನು ಮಾಡಿರಿ. ಉದಾ : ಒಂದು ಚಿಕ್ಕ ಸೀಸೆಯಲ್ಲಿ ಒಂದು ಮಿನುಗುವ ಕಡ್ಡಿ ಹಾಕುವುದು.

##
* License: [CC-BY]
* Text: Nabanita Deshmukh
* Illustration: Samidha Gunjal
* Translation: Kavitha Muchandi
* Language: kn
