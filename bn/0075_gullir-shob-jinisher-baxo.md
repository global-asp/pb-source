# গুল্লির সব জিনিসের বাক্স

##
একদিন সকালে গুল্লি এসে বললো “ও দাদু, কি হলো তোমার? খবরের কাগজ পড়ছো না কেন?” 

দাদু বললেন “দেখো না দাদু ভাই, আমার চশমাটা গেছে ভেঙ্গে, কিছুই পড়তে পারছি না|” 

##
গুল্লি বললো, “ওহ এই ব্যাপার, একটু দাঁড়াও দেখি আমার বাক্সে কি পাই। কোনো চিন্তা কোরো না।” 

গুল্লি দৌড়ে গিয়ে ওর ব্রাউন কাগজের বাক্সটা নিয়ে এল| 

##
ক্লীং ক্লং দাদুম দুম!

কি বের হলো গুল্লির বাক্স থেকে? 

একটা চকচকে আতস কাঁচ। এটার ভিতর দিয়ে দেখলে সব কিছু সুন্দর বড় বড় দেখায়। 

##
দাদু বললেন “চমৎকার! এটা দিয়ে তো আমি সব দেখতে পেয়ে যাবো! থ্যাঙ্ক ইয়ু দাদুভাই|” 

##
এক রবিবার সকালে গুল্লি বলল “ও মঙ্গল চাচু, তোমার আবার কি হলো?” 

মঙ্গল চাচু বললেন “এই দেখনা গুল্লি কি যন্ত্রনা। এই বড় তেলের পাত্রটা থেকে এই ছোট বোতলটায় তেল ঢালতে হবে। কি যে করি, সব তেল বাইরে পড়ে রান্নাঘরটা নোংরা হয়ে যাবে তো।” 

গুল্লি বলল, “দাঁড়াও চাচা, একটু বসো। দেখি আমি আমার বাক্সে তোমার জন্যে টুক করে কিছু  

পাই নাকি।” 

##
ক্লিং ক্লং দাদুম দুম - দেখি তো কি বের হলো গুল্লির বাক্স থেকে? 

##
একটা বড় মুখের কুপি। তার উপর থেকে যাই ঢালো, নিচের থেকে সুন্দর ফোঁটা ফোঁটা হয়ে বের হবে। 

এই নাও মঙ্গল চাচা, এইটা কাজে লাগাও। তোমার রান্নাঘরও পরিষ্কার থাকবে আর তোমার রান্না করতেও মজা লাগবে। 

##
থ্যাঙ্ক ইয়ু গুল্লি ভাইয়া। আমায় বড় একটা সাহায্য করে দিলে। 

##
গুল্লি তার ঠাকুমার কাছে গিয়ে বললো, “তুমি কি খুঁজছো ঠাম?” 

ঠাকুমা বললেন “দেখো না ভাই, তোর দাদুর মাথার টুপীটা সারাচ্ছিলাম, ছুঁচটা হাতের থেকে পড়ে গেল|” 

গুল্লি বললো, “কোনো চিন্তা নাই ঠাম, তুমি এই চেয়ারে আরাম করে বসো, আমি আমার ব্রাউন বাক্স থেকে একটা কিছু বের করি|” 

##
ক্লীং ক্লং দাদুম দুম। এবার গুল্লি কি পেল ওর বাক্স থেকে? একটা চুম্বক।

সব ছোট ছোট লোহার জিনিষ এসে আটকে যাবে এটাতে। 

গুল্লি বললো “এখন আমি এটা দিয়ে মেঝেটা দেখি, তোমার ছুঁচ টুক করে এটাতে আটকে যাবে।” 

##
“ঠাম এই দেখো তোমার ছুঁচ চুম্বকের সাথে আটকে আছে। তার সাথে দেখো আরো কত পুরোনো লোহার হারানো জিনিসও এসে গেছে।” 

ঠাকুমা বললেন, “থ্যাঙ্ক ইয়ু দাদু ভাই, তোমার মাথায় দেখছি অনেক বুদ্ধি। আর তোমার ওই ব্রাউন বাক্সটাতেও অনেক মজার জিনিষ ভরা|” 

##
* License: [CC-BY]
* Text: Anupama Ajinkya Apte
* Illustration: Anupama Ajinkya Apte
* Translation: Tapas Kumar Sen
* Language: bn
