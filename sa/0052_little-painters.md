# लघुवर्णलेपकाः

##
विरामकालः आसीत् तदा। वीणा, विनयः च उद्याने आस्ताम्। तत्र बहुषु पात्रेषु वर्णलेपाः

आसन्।

##
सर्वत्र श्वेत-रक्त-हरित-नील-पीत-वर्णीयाः लेपाः आसन्।

##
वर्णलेपकाः कार्ये व्यस्ताः आसन्। एकः वर्णलेपकः निःश्रेण्यां स्थितः आसीत्। अन्यः छदेः दोलायां लम्बमानः आसीत्। "अपि आवां साहाय्यं करवाव?" वीणा अपृच्छत्।

##
वर्णलेपकः उभाभ्याम् एकं कूर्चकं अददात्। "द्वारस्य अन्तर्भागस्य वर्णलेपनं भवती करोतु" इति वीणां प्रति अवदत्। "द्वारस्य बहिर्भागस्य वर्णलेपनं भवान्  कोरोतु" इति विनयम् उद्दिष्य उक्तवान्।

##
तौ द्वौ वर्णलेपन-पात्रं स्वीकृत्य लेपनकार्ये मग्नौ जातौ। वीणा द्वारस्य एकभागस्य, विनयः च द्वरस्य अपरभागस्य वर्णलेपनं कृतवन्तौ।

##
लेपः भूमौ पतितः, भित्तौ पतितः, तयोः उपरि अपि पतितः।

##
अन्ते तौ कार्यं समापितवन्तौ।  भूमौ पतितं वर्णं तौ मार्जितवन्तौ। भित्तौ पतितं वर्णं मार्जितवन्तौ।

##
तयोः उपरि पतितं वर्णमपि तौ मार्जितवन्तौ। 

##
"रक्तवर्णं द्वारम् मह्यम् अतीव रोचते" इत्यवदत् वीणा।

##
"हरितवर्णं द्वारम् मह्यम् अतीव रोचते" इत्यवदत् विनयः।

##
"अहो! भवन्तौ द्वरम् द्विवर्णयुतं कृतवन्तौ किल!"  साश्चर्यम् उच्चैः अवदत् वर्णलेपकः।

“तद् एवमेव भवतु" इत्यवदत् माता।

##
* License: [CC-BY]
* Text: Cheryl Rao
* Illustration: Tanvi Choudhury
* Translation: Sujata Ramesh
* Language: sa
