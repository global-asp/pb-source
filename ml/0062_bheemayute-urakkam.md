# ഭീമയുടെ ഉറക്കം

##
അലക്കുകാരൻ രാമുവിന്റെ കഴുതയാണ് ഭീമ. ഭീമയ്ക്ക് ഒരു കുഴപ്പമേ ഉള്ളൂ. രാവിലെ എണീക്കാൻ പറ്റില്ല.അതുകൊണ്ട് എല്ലാ ദിവസവും പാവത്തിന് രാമുവിന്റെ ചീത്ത കിട്ടും.

##
ഒരു ദിവസം അടുത്ത വീട്ടിലെ ഗൌരിപ്പശു ചോദിച്ചു. "എന്താ ഭീമാ, നിനക്കിത്ര സങ്കടം?"

"രാവിലെ എ‍ണീക്കാത്തതു കൊണ്ട് എന്നെ രാമു എന്നും വഴക്കു പറയുന്നു. നീ എന്നെ വിളിച്ചെണീപ്പിക്കുമോ   ഗൌരീ?" ഭീമ ചോദിച്ചു. 

"ഞാൻ വിളിക്കാമല്ലോ" ഗൌരി പറഞ്ഞു.

പിറ്റേന്നു രാവിലെ  ഗൌരിപ്പശു "മ്പേ..മ്പേ.." ന്നു കുറേ കരഞ്ഞു.പക്ഷേ ഭീമ എ‍ണീറ്റില്ല.

##
വൈകുന്നേരം കടവിൽ നിന്നും വരുമ്പോൾ മോത്തി നായയെ കണ്ടപ്പോൾ ഭീമ ചോദിച്ചു. "എനിക്കു രാവിലെ എ‍ണീക്കാനേ പറ്റുന്നില്ല. നീ എന്നെ വിളിച്ചെഴുന്നേൽപ്പിക്കുമോ?"

"ശരി ശരി" മോത്തി പറഞ്ഞു. അടുത്ത ദിവസം രാവിലെ മോത്തി "ബൌ ബൌ" എന്നു കുറേ നേരം കുരച്ചു. പക്ഷെ എന്നിട്ടും ഭീമ ഉറക്കം എഴുന്നേറ്റില്ല.

##
അന്ന് വൈകുന്നേരം ഭീമ ചീനു എന്ന പൂവൻകോഴിയെ കണ്ടു. "നീ രാവിലെ കൂവുമ്പൊൾ എല്ലാരും എഴുന്നേൽക്കാറുണ്ടല്ലോ. എന്നെയും കൂടി ഉണർത്താമോ?" ഭീമ ചീനുവിനോടു ചോദിച്ചു.

ചീനു സമ്മതിച്ചു. അടുത്ത ദിവസം രാവിലെ ചീനു പതിവിലും ഉച്ചത്തിൽ കുറേ നേരം കൂവി. പക്ഷേ എന്നിട്ടും ഭീമ  ഉണർന്നില്ല.

##
അന്ന് വൈകുന്നേരം കാലുക്കാക്ക കരയുന്നത് കേട്ടപ്പോൾ ഭീമ ചോദിച്ചു.

"കാലൂ, നീ എന്നെ രാവിലെ വിളിച്ചെഴുന്നേൽപ്പിക്കുമോ?" 

"പിന്നെന്താ? ഞാൻ വിളിക്കാം." കാലു പറഞ്ഞു.

അടുത്ത ദിവസം രാവിലെ കാലു കാ‍.. കാ‍...എന്നു കരഞ്ഞു നോക്കി. പക്ഷേ എന്തു ചെയ്തിട്ടും ഭീമ ഉണർന്നില്ല.

##
ഭീമ ആകെ വിഷമത്തിലായി. 

അടുത്ത ദിവസം രാവിലെ തന്നെ ഒരു ഈച്ച വന്നു ഭീമയുടെ മൂക്കിലിരുന്നു. 

"ആ.. ഛീ..ആ‍ഛീ!" ഭീമ എണീറ്റു പോയി.

##
"ശ്ശൊ.. ഞാൻ എങ്ങനെയാ എഴുന്നേറ്റേ?" ഭീമയ്ക്കു ഒന്നും മനസ്സിലായില്ല.

"ഞാനാ നിന്നെ എഴുന്നേൽപ്പിച്ചത്" ഈച്ച പറഞ്ഞു.

"നീ ഇങ്ങനെ എന്നെ ദിവസവും വിളിച്ചുണർത്തുമോ?" ഭീമ ചോദിച്ചു. 

"ശരി." ഈച്ച പറഞ്ഞു. ഭീമക്കു വളരെ സന്തോഷമായി. ഇനി എല്ലാ ദിവസവും വേഗം ഉണരാമല്ലോ!

##
* License: [CC-BY]
* Text: Kiran Kasturia
* Illustration: Shweta Mohapatra
* Translation: Sini Mukundan
* Language: ml
