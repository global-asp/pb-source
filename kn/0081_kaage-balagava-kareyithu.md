# ಕಾಗೆ ಬಳಗವ ಕರೆಯಿತು

##
ಎಂದಿನಂತೆ ಬೆಳಗಾಯಿತು. ಕಾಗೆ ತನ್ನ ಗೂಡಿನಲ್ಲಿ ಸುಮ್ಮನೆ ಕೂತಿತ್ತು. ಒಂದೆರಡು ಸಲ, "ಕಾಂವ್... ಕಾಂವ್..." ಅಂತು. ಆಮೇಲೆ ಅದೂ ಬೇಸರವಾಗಿ ಸುಮ್ಮನೆ ಕೂತಿತು. ಆ ಸಮಯಕ್ಕೆ ಸರಿಯಾಗಿ, "ಕುಹೂ... ಕುಹೂ..." ಕೋಗಿಲೆಯ ಇಂಪಾದ ಕೂಗು ಕೇಳಿಬಂತು. 

##
ಹಾಗೆಂದು ನಿರ್ಧರಿಸಿದ ಕಾಗೆ, ಕೋಗಿಲೆಯನ್ನು ಹುಡುಕಿಕೊಂಡು ಹೋಯಿತು. ಕಾಗೆಯನ್ನು ಕೋಗಿಲೆ ಸ್ವಲ್ಪ ಅನುಮಾನದಿಂದಲೇ ನೋಡಿತು. ಆದರೆ ಕಾಗೆ ತುಂಬಾ ಗೌರವದಿಂದ ಕೋಗಿಲೆಯನ್ನು ಮಾತನಾಡಿಸಿತು. "ನನಗೆ ಹಾಡಲು ಕಲಿಸ್ತೀಯಾ?" ಅಂತಾ ಕೇಳಿತು. ಕೋಗಿಲೆ ಒಪ್ಪಿತು. "ಆದರೆ ಬೆಳಿಗ್ಗೆ ಬೇಗ ಎದ್ದು ಬರಬೇಕು," ಎಂದು ಷರತ್ತು ಹಾಕಿತು. ಕಾಗೆ, "ಸರಿ,"  ಸರಿ," ಸರಿ," ಎಂದಿತು.ಮಾರನೇ ದಿನದಿಂದಲೇ ಪಾಠ   ಕಲಿಸುವಿಕೆ ನಿರ್ಧಾರವಾಯಿತು. 

##
ಹಾಗೆಂದು ನಿರ್ಧರಿಸಿದ ಕಾಗೆ, ಕೋಗಿಲೆಯನ್ನು ಹುಡುಕಿಕೊಂಡು ಹೋಯಿತು. ಕಾಗೆಯನ್ನು ಕೋಗಿಲೆ ಸ್ವಲ್ಪ ಅನುಮಾನದಿಂದಲೇ ನೋಡಿತು. ಆದರೆ ಕಾಗೆ ತುಂಬಾ ಗೌರವದಿಂದ ಕೋಗಿಲೆಯನ್ನು ಮಾತನಾಡಿಸಿತು. "ನನಗೆ ಹಾಡಲು ಕಲಿಸ್ತೀಯಾ?" ಅಂತಾ ಕೇಳಿತು. ಕೋಗಿಲೆ ಒಪ್ಪಿತು. "ಆದರೆ ಬೆಳಿಗ್ಗೆ ಬೇಗ ಎದ್ದು ಬರಬೇಕು," ಎಂದು ಷರತ್ತು ಹಾಕಿತು. ಕಾಗೆ, "ಸರಿ,"  ಸರಿ," ಸರಿ," ಎಂದಿತು.ಮಾರನೇ ದಿನದಿಂದಲೇ ಪಾಠ   ಕಲಿಸುವಿಕೆ ನಿರ್ಧಾರವಾಯಿತು. 

##
ಕಾಗೆಗೆ ದಿನಾ ತಡವಾಗಿ ಏಳುವ ಅಭ್ಯಾಸ. ಆದರೆ ನಾಳೆ ಹಾಗೆ ಮಾಡುವಂತಿರಲಿಲ್ಲ. ಅದಕ್ಕಾಗಿ ಎಚ್ಚರಗಂಟೆ ಇಟ್ಟುಕೊಂಡು ಮಲಗಿತು. ಎಚ್ಚರಗಂಟೆ ಹೊಡೆದುಕೊಂಡ ಕೂಡಲೇ ಕಾಗೆಗೆ ಎಚ್ಚರವಾಯಿತು. ಬೇಗ ಬೇಗ ತಯಾರಾಗಿ ನಿದ್ದೆಗಣ್ಣಲ್ಲೇ ಕೋಗಿಲೆಯ ಹತ್ತಿರ ಹೋಯಿತು. 

##
ಕಾಗೆಗೆ ತುಂಬಾ ಬೇಸರವಾಯಿತು.

ಸಪ್ಪೆ ಮೋರೆ ಹಾಕಿಕೊಂಡು ಮನೆಗೆ ಬಂತು. 

##
ಕಾಗೆಗೆ ತುಂಬಾ ಬೇಸರವಾಯಿತು. ಸಪ್ಪೆ ಮೋರೆ ಹಾಕಿಕೊಂಡು ಮನೆಗೆ ಬಂತು. 

##
ಆಮೇಲೆ ಸ್ವಲ್ಪ ದಿನಗಳು ಕಳೆದವು. ಒಂದು ದಿನ ಆಕಾಶದ ತುಂಬ ಮೋಡ. ಸಣ್ಣಗೆ ತಂಗಾಳಿ ಬೀಸಿ ಮಳೆ ಹನಿಯ ತೊಡಗಿತು. ಕಾಗೆ ಮನೆಯಲ್ಲೇ ಕೂತಿತ್ತು. ಆಗ ದೂರದಲ್ಲಿ ನವಿಲು ಗರಿ ಬಿಚ್ಚಿ ಕುಣಿಯುವುದು ಕಾಣಿಸಿತು. 'ಹಾಡು ಕಲಿಯಲು ಆಗಲಿಲ್ಲ, ನವಿಲಿನ ಬಳಿ ನೃತ್ಯವನ್ನಾದರೂ ಕಲಿಯಬೇಕು,' ಅಂತಾ ಕಾಗೆಗೆ ಅನ್ನಿಸಿತು. 

##
ನವಿಲಿನ ಬಳಿ ಹೋಗಿ, "ಕುಣಿಯಲು ಕಲಿಸ್ತೀಯಾ?" ಎಂದು ಕೇಳಿತು. ನವಿಲು, "ಸರಿ!" ಎಂದಿತು. "ನನ್ನ ಹಾಗೆಯೇ ನರ್ತಿಸು," ಎಂದಿತು. ಕಾಗೆ ರೆಕ್ಕೆ ಬಿಚ್ಚಿ, ಹೆಜ್ಜೆ ಹಾಕಿತು. ನವಿಲು, "ಹಾಗಲ್ಲ, ಹೀಗೆ," ಅಂತಾ ಮತ್ತೆ ಕುಣಿದು ತೋರಿಸಿತು. ಕಾಗೆ ಮತ್ತೆ ಹೆಜ್ಜೆ ಹಾಕಿತು. "ಹಾಗಲ್ಲ!" ಎಂದು ನವಿಲು ಮತ್ತೆ ಕುಣಿದು ತೋರಿಸಿತು. ಆಗಲೂ ಕಾಗೆ ತಪ್ಪಿತು. ಕಡೆಗೆ ನವಿಲು ಸಿಟ್ಟಿನಿಂದ, "ನಿನಗೆ ಕುಣಿಯಲು ಬರೋಲ್ಲ, ಹೋಗು," ಎಂದಿತು. 

##
ಕಾಗೆಗೆ ಬೇಸರವಾಯಿತು. ಹಾಡಲು ಬರಲಿಲ್ಲ, ಕುಣಿಯಲು ಬರಲಿಲ್ಲ. ಚಂದಾಗಿ ಗೂಡು ಕಟ್ಟುವುದಕ್ಕಾದರೂ ಕಲಿಯಬೇಕು ಎನ್ನಿಸಿತು. ಗುಬ್ಬಿಯ ಹತ್ತಿರ ಹೋಯಿತು. "ನಿನ್ನ ಹಾಗೆಯೇ ಗೂಡು ಕಟ್ಟಲು ಕಲಿಸ್ತೀಯಾ?" ಎಂದು ಕೇಳಿತು. ಗುಬ್ಬಿ ಒಪ್ಪಲಿಲ್ಲ. "ನಿನಗೆ ನನ್ನ ಹಾಗೆ ಗೂಡು ಕಟ್ಟುವುದಕ್ಕೆ ಸಾಧ್ಯವೇ ಇಲ್ಲ, ಹೋಗು," ಎಂದುಬಿಟ್ಟಿತು. 

##
ಕಾಗೆಗೆ ಮತ್ತೊಮ್ಮೆ ತುಂಬಾ ಅಪಮಾನವಾದಂತಾಯಿತು. ಮನೆಗೆ ಬಂತು. ಚಿಂತೆ ಮಾಡುತ್ತ ಕೂತಿತು. ಆಗ ಕೆಳಗಿನ ಮನೆಯ ಮುಸುರೆ ತೊಳೆಯುವ ಜಾಗದಲ್ಲಿ ಒಂದಿಷ್ಟು ಅನ್ನ ಬಿದ್ದಿರುವುದು ಕಾಣಿಸಿತು. ಅದನ್ನು ಕಂಡು ಅಲ್ಲಿಗೆ ಹೋಗಿ ಕುಳಿತು, "ಕಾಂವ್... ಕಾಂವ್..." ತನ್ನ ಬಳಗವನ್ನೆಲ್ಲ ಕರೆಯಿತು. ಅದರ ಬಳಗದವರೆಲ್ಲ ಬಂದರು. ಕಾಗೆ ಎಲ್ಲರಿಗೂ ಅನ್ನ ಹಂಚಿ ತಾನೂ ತಿಂದಿತು. 

##
ಆಗ ಕಾಗೆಗೆ ಒಂದು ವಿಚಾರ ಹೊಳೆಯಿತು. ತನಗೆ ಹಾಡಲು ಬರದೇ ಇರಬಹುದು, ಕುಣಿಯಲು ಬರದೇ ಇರಬಹುದು, ಚೆಂದಾಗಿ ಗೂಡೂಕಟ್ಟುವುದಕ್ಕೂ ಬರದೇ ಇರಬಹುದು. ಆದರೆ, ಅನ್ನವನ್ನು ಬಳಗಕ್ಕೆಲ್ಲಾ ಹಂಚುವ ಗುಣ ತನಗಲ್ಲದೆ ಇನ್ಯಾರಿಗಿದೆ? 

##
ಕೋಗಿಲೆಯಾಗಲಿ, ನವಿಲಾಗಲಿ, ಗುಬ್ಬಿಯಾಗಲಿ ತನ್ನೆಲ್ಲ ಬಳಗ ಕರೆದು ಅನ್ನ ಹಂಚುವುದಿಲ್ಲ. ಆದರೆ ತಾನು ಬಳಗಕ್ಕೆ ಹಂಚದೆ ಎಂದೂ ಊಟ ಮಾಡಿಲ್ಲ. ಹಾಗೆ ಹೊಳೆದದ್ದೇ ಕಾಗೆ ತನ್ನ ಬಗ್ಗೆ ತಾನು ತುಂಬಾ ಅಭಿಮಾನ ಪಟ್ಟುಕೊಂಡಿತು. 

ಅದೇ ಖುಷಿಯಿಂದ, "ಕಾಂವ್... ಕಾಂವ್..." ಎಂದಿತು. 

##
ಉಳಿದ ಕಾಗೆಗಳೆಲ್ಲಾ, "ಏನು, ಇಷ್ಟು ಖುಷಿಯಾಗಿದ್ದಿ. ಮದ್ವೆ ಆಗ್ತಿದ್ದೀಯಾ?" ಎಂದು ಕೇಳಿದವು. ಕಾಗೆ ತುಂಬಾ ನಾಚಿತು. ನಾಚಿದಾಗ ಕಾಗೆ ಚೆಂದ ಕಂಡಿತು. 

##
ಈ ಚಿತ್ರಕ್ಕೆ ಬಣ್ಣ ತುಂಬಿರಿ .

##
* License: [CC-BY]
* Text: Venkatramana Gowda
* Illustration: Padmanabh
* Language: kn
