# সাবু আর জোজো

##
একদিন বিকেলবেলা, ছোট সাবু একা একা বাগানে খেলছিল।

খেলতে খেলতে মাকে দেখে বলল "মা আমাকে একটা ছোট্ট কুকুরছানা এনে দেবে?"

"না," মা উত্তর দিলেন।
"একটা খুব ছোট্ট কুকুরছানা দেবে মাগো?" আবার জিগেস করল।

##
খেলতে খেলতে সাবু একটা পাথরকে পা দিয়ে ধাক্কা দিল। পাথরটা গড়াতে গড়াতে একটা গাছের কাছে চলে গেল।গাছের গুঁড়িতে কত রোঁয়া।

ছুঁয়ে দেখে যেই সে ওপরে, ওপরে আরো ওপরে চাইল, দেখল দুটো চোখ নীচে তার দিকে তাকিয়ে আছে।

##
সাবু অবাক হয়ে জিগেস করল "তুমি কে?"

"আমি জিরাফ, আমার নাম জোজো।

আমি তোমার সঙ্গে খেলতে পারি। যদি তুমি আমার পিঠে উঠে বস, তাহলে আমি তোমায় বেড়াতে নিয়ে যাব।"

##
সাবু জোজোর পিঠে উঠে পড়ল আর

তারা রাস্তা, পাহাড়, শহর পার হয়ে হয়ে

যেতে লাগল। সাবু আনন্দে চিত্কার করে

বলতে লাগল, "জোজো ডানদিকে

ঘোরো, এবার বাঁয়ে, আবার ডানদিকে"

এই  করতে করতে তারা বন্ধু মুন্নির বাড়ি পৌঁছে গেল।

##
সেদিন মুন্নির জন্মদিন ছিল। সাবুকে জোজোর পিঠে আসতে দেখে ছোটোরা খুশিতে হাত তালি দিয়ে উঠল। জোজো কাকিমাকে বেলুন দিয়ে ঘর সাজাতে সাহায্য করল। সে এত... ই লম্বা যে সহজেই এ কাজ করতে পারল।

##
জোজো সব বাচ্চাদের পিঠে চড়িয়ে ঘোরাল। সে তাদের সংগে বলও খেলল।
খুব মজা হল। সবাই জন্মদিনের গান গাইল। কাকিমা সবাইকে সিঙাড়া, গোলাপ জাম, আর আইসক্রিম দিলেন।

জোজো আইসক্রিম খেতে ভালোবাসে বলে কাকু তাকে এক গামলা আইসক্রিম দিলেন। জোজো সব শেষ করল। বাড়ি যাবার সময় হল। সবাই সাবু আর জোজোকে বিদায় জানাল। সাবু আর জোজো বাড়ি ফিরে এল। মা দরজায় তার জন্য দাঁড়িয়ে ছিলেন।

##
মা সাবুকে জিরাফের পিঠে আসতে দেখে

দুঃখিত হয়ে বললেন,

"সাবু আমি তোমায় বলেছিলাম..."

সাবু মা কে আদর করে বলল,

"মা তুমি তো আমায় বাচ্চা কুকুর আনতে বারণ করেছিলে, বড় লম্বা, জিরাফ আনতে তো বারণ করনি।" মা কোনো উত্তর দেবার আগেই চিড়িয়াখানার দারোয়ানজি এসে জোজোকে চিড়িয়াখানায় ফিরিয়ে নিয়ে গেল।

##
* License: [CC-BY]
* Text: Herminder Ohri
* Illustration: Herminder Ohri
* Translation: Kanika Bandopadhyay
* Language: bn
