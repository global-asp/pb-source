# हरवलं आणि सापडलं

##
इथे नाही, तिथे नाही, 

तू आहेस तरी कुठे? 

##
सोफ्यावर नाही, 

आणि पलंगाखालीही नाही. 

##
खोक्यात नाही, 

अन् बाळाच्या झबल्याखालीही नाही! 

##
उशीखाली नाही आणि 

माझ्या दप्तरातपण नाही. 

उं... उं... 

तू आहेस तरी कुठे? 

##
मी सगळ्या खोल्यांमध्ये शोधलं. 

प्रत्येक पुस्तक उचलून पाहिलं. 

##
खुर्चीखाली डोकावलो, 

आणि स्टूलपण उचलून पाहिलं. 

तू आहेस तरी कुठे? 

##
तेवढ्यात फिरायला गेलेली आज्जी आली, 

“बघ तरी, मला बागेत काय सापडलंय,” हसत म्हणाली. 

##
“किती छान झोके घेतंय बघ आणि उड्या पण मारतंय, 

अरे, हे बघ नं, गिरक्या घेतंय, अन् मस्त उसळ्याही मारतंय! 

हॅ हॅ ऽऽ ...  खुक्... खुक्...” 

##
आज्जी गं... माझी गोड आज्जी, 

अगं, माझं लाडकं यो यो तुला सापडलंय! 

##
“यो यो? किती रे मजेशीर नाव! 

आणि खेळणंही आहे खूपच गमतीदार .

आता मीच खेळणार हं याच्याशी. 

मला हे आवडूनच गेलंय फार!” 

##
हॅ हॅ हॅ... ही ही ही! 

हसत खिदळत आज्जी गेली, 

दिवसभर माझ्या खेळण्याशी तीच खेळत बसली! 

##
* License: [CC-BY]
* Text: Sukhada Rahalkar
* Illustration: Sukhada Rahalkar
* Translation: Varsha Gajendragadkar
* Language: mr
