# അമ്മാവന്‍റെ പാട്ടിന് ഒരു പുതിയ കൂട്ട്

##
നമ്മുടെ സുഖിയന്‍ അമ്മാവൻ ബിട്ടുവാന എന്ന ഗ്രാമത്തിലായിരുന്നു താമസിച്ചിരുന്നത്. ബിട്ടുവാന അവിടത്തെ ഗായകരെ  കൊണ്ട് രാജസ്ഥാന്‍ മുഴുവന്‍ പ്രസിദ്ധമായിരുന്നു. സുഖിയന്‍ അമ്മാവന്‍റെ  മധുരമായ  പാട്ട് ഇല്ലാതെ ഒരു പരിപാടി  പോലും അവിടെ പൂര്‍ത്തിയായിരുന്നില്ല. ഇന്ന് അദ്ദേഹത്തെ ജലോറ  ഗ്രാമത്തിലേയ്ക്ക് ക്ഷണിച്ചിരിക്കുകയാണ്.

##
സുഖിയൻ  അമ്മാവൻ തന്റെ ആ ഭീമൻ മീശ ഒന്നൂടെ പിരിച്ചു വിട്ടു ,എന്നിട്ട് പാടാൻ തുടങ്ങി. മൽഹാർ രാഗത്തിലാ  പാടുന്നത്. ... ഓ ഉരുണ്ട മേഘമേ നീ വാ‍,നീ വാ..

##
പെട്ടന്ന് അദ്ധേഹം ഒരു ഡപ്പ് ഡപ്പ് ദപ്പ് ദപ്പ് സ്വരം  കേട്ടു. ഹല്ല!  ആരാ അത് ,ആരെങ്കിലും  എന്റെ പാട്ടിന്  താളം  ഇടുവാണോ?

ദിനു, എന്ന ദിനോസര്‍ വേഗം തന്നെ അമ്മാവന്റെ  അടുത്തേയ്ക്ക് ഓടി  വന്നു. അമ്മാവന് വളരെ സന്തോഷമായി അവളെ കണ്ടിട്ട്.

##
എല്ലാം ദിവസവും ഇത്രേം വലിയ  ഒരു സംഗീത ആസ്വാദകനെ  കിട്ടത്തില്ലലോ!

.. വായോ എന്നരികെ ഓ നീ എന്‍ ഉരുണ്ട മേഘമേ.. മഴത്തുള്ളികള്‍ എന്നില്‍ വന്ന്‍ പൊഴിഞ്ഞുവീഴട്ടെ.!..

സുഖിയന്‍ അമ്മാവനും ദിനോയും ഒരുമിച്ചങ്ങനെ പാട്ടും പാടി തുള്ളിച്ചാടി നടന്നു.

##
മേഘമാവട്ടെ ആ മധുരഗാനം കേട്ട് അങ്ങോട്ട്‌ സന്തോഷിച്ചൊരു  ചിരി. പെട്ടെന്ന്‍ ഇടിമിന്നി, ഒപ്പം  കാറ്റും വന്ന്‍  നൃത്തമാടി. ഉരുണ്ട ഇരുണ്ട മേഘങ്ങള്‍ ഉരുണ്ടുരുണ്ടു അമ്മാവന്റെ അടുത്തെത്തി. അപ്പോഴോ,  അമ്മാവനും ദിനോയ്ക്കും മനസ്സില്‍  സന്തോഷം ഒരുപാട്  നിറഞ്ഞു   വന്നു.

 ഹായ്! എന്താ  രസം അല്ലെ!

##
മഴ ഓടി എത്തിയപ്പോള്‍ സുഖിയന്‍ അമ്മാവനും ദിനോയും ഒരു കുടക്കീഴില്‍ ഒതുങ്ങി പതുങ്ങി   നിന്നു. ഒപ്പം ഒഴുകി വന്ന  നല്ല കൊതിയൂറും പക്കാവടയുടെ സുഗന്ധം തേടി ജലോറയിലേയ്ക്ക് യാത്ര തിരിച്ചു.

... ഓ സ്നേഹമഴയെ പൊഴിയും സുന്ദരിമഴയെ, നന്ദി എന്‍റെ പൊന്നുമഴയെ .. ഓ.. ലാ..ലാ...ലാ.

##
പ്രിയപ്പെട്ട വായനക്കാരാ,

നിങ്ങള്‍ എന്നെങ്കിലും ഒരു ദിനോസറിനെ കണ്ടിട്ടുണ്ടോ ?

അവയ്ക്ക് പാട്ട് പാടാന്‍ കഴിയും എന്ന് തോന്നുന്നുണ്ടോ ?

മഴയത്ത് എന്ത് ചെയ്യാനാണ്

നിങ്ങള്‍ക്കിഷ്ടം ?

##
* License: [CC-BY]
* Text: Mala Kumar, Manisha Chaudhry
* Illustration: Rajiv Eipe
* Translation: Akhi M
* Language: ml
