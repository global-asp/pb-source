# ઘેર જતાં

##
નિશાળ છૂટી ગઇ છે.

બાળકો બહાર નીકળ્યાં.

શિક્ષકો પણ બહાર નીકળવાં લાગ્યાં.

બધાં (પોતપોતાને) ઘરે જવા માંડયાં છે.

##
દરવાજામાંથી હું બહાર નીકળું છું.

હું ઉતાવળમાં છું.

મને રમવાનો સમય નથી ...

વાત કરવાનોય વખત નથી.

મારે જલદી ઘરે પહોંચી જવું છે.

##
પછી હું શેરીમાંથી પસાર થાઉં છું.

એ શેરી સાંકડી છે.

શેરીને સામે છેડે મને અજવાળું દેખાય છે.

ત્યાં મોટો રસ્તો છે.

##
મોટા રસ્તા પર વાહનોની અવરજ્વર ખૂબ છે.

મોટરો, ટ્રકો, અને સાઇકલો, મોટરસાઈકલો, સ્કૂટરો, અને ઑટોરીક્ષાઓ ...

કોઈક આ તરફ આવે તો કોઈક બીજી તરફ જાય છે.

મારે સંભાળવું જોઈશે. પણ હું હોંશિયાર છું.

અવરજવરની વચ્ચે, ખાલી જગ્યા શોધવી અને સામી બાજુ કેવી રીતે દોડી જવું તે મને આવડે છે.

##
રસ્તાની અધવચ્ચે, રસ્તાનાં બે ભાગ પાડતી જગ્યાએ હું પહોંચી ગઈ છું.

ત્યાં મારી આગળ વાહનોની અવરજવર છે.

મારી પાછળ પણ વાહનોની અવરજવર છે.

મારે સંભાળવું જ જોઈશે.

##
હું રસ્તાની બીજી બાજુએ પહોંચી ગઈ છું.

પણ ‘ચણાવાળાની’ સાથે લગભગ ભટકાઈ ગઈ.

એ ચીઢાયો હું "સૉરી” કહી, ભાગી.

##
હવે દુકાનો પાસેથી હું પસાર થાઉં છું.

લોકો જાતજાતની વસ્તુઓ ખરીદે છે.

ત્યાં રમકડાંની દુકાન આવી.

(પણ) હું રોકાઈ શકું એમ નથી.

##
હું તો ચાલવાની ઝડપ વધારતી જ ગઈ.

હવે ત્યાં માછલીની દુકાનો છે.

મોટી માછલી, નાની માછલી, લાંબી માછલી, સપાટ માછલી,

ચળકતી માછલી, ઝાંખા-ઝાંખા રંગની માછલી.

દરેક દુકાનમાં ઘણી બઘી માછલીઓ છે.

##
હવે તો મારે દોડવું જ જોઈએ.

વિડીયોની દુકાનો પસાર થઇ ગઈ, હજામની દુકાન પસાર થઈ ગઈ,

કાપડની દુકાન પસાર થઈ ગઈ, પાનની દુકાન પસાર થઈ ગઈ,

દોડતાં, દોડતાં,

હું શેરીમાંથી પસાર થઈ જાઉં છું.

##
છેવટે હું ઘેર પહોંચી ગઈ.

હાશ, ભગવાન ! હું મોડી નથી પડી

મારા બાપુજી બપોરે કામ પર જાય છે.

હજુ કામ પર જવા માટે એ નીકળી નથી ગયા.

એમની સાઇકલ હજુ અહીં જ પડી છે.

##
મારા બાપુજી બહાર આવ્યા, મારી મા એમની પાછળ છે.

હું બાપુજીને જોરથી વળગી પડી. મારા બાપુ પણ મને ભેટે છે.

પછી એ કામ પર નીકળી જાય છે.

હવે મારે કોઈ ઉતાવળ નથી. મારી પાસે ખૂબ ખૂબ સમય છે.

##
* License: [CC-BY]
* Text: Rukmini Banerji
* Illustration: Ketan Raut, Santosh Pujari
* Translation: Veena Bhachech
* Language: gu
