# ಚಳಿಗಾಲದಲ್ಲಿಬಿಸಿಬಿಸಿ ಚಹಾ

##
ನಾವು ಈಗಷ್ಟೇ, ಶಾಲೆಯ ಚಳಿಗಾಲದ ಸಮವಸ್ತ್ರ ಧರಿಸಲು ಆರಂಭಿಸಿದ್ದೇವೆ. ಹಾಗಂತ, ಸದ್ಯಕ್ಕೆ ತುಂಬಾ ಚಳಿಯೇನಿಲ್ಲ. ಚಳಿಗಾಲಕ್ಕೆ ಸಂಸ್ಕೃತದಲ್ಲಿ ಏನನ್ನುತ್ತಾರೆ ಗೊತ್ತಾ? ಶಿಶಿರ ಋತು. ನನಗೆ ಈ ಋತುವಿನಲ್ಲಿ ಬಿಸಿಬಿಸಿ ತಿನಿಸುಗಳನ್ನು ತಿನ್ನುವುದೆಂದರೆ ತುಂಬಾ ಇಷ್ಟ. 

##
ಅಮ್ಮ ನಮ್ಮನ್ನು ನಿನ್ನೆ ಬೆಂಗಳೂರಿನ ಬಸವನಗುಡಿ ಬಳಿ ನಡೆದ ಕಡಲೇಕಾಯಿ ಪರಿಷೆಗೆ ಕರೆದುಕೊಂಡು ಹೋಗಿದ್ದರು. ರಸ್ತೆಯ ಎರಡೂ ಬದಿಗಳಲ್ಲಿ, ಒಣ ಕಡಲೆ, ಬೇಯಿಸಿದ ಕಡಲೆ, ಉಪ್ಪು ಹಾಕಿದ ಕಡಲೆ, ಹುರಿದ ಕಡಲೆ ಹೀಗೆ ನಾನಾ ಬಗೆಯ ಕಡಲೇಕಾಳುಗಳ ರಾಶಿ ಹಾಕಲಾಗಿತ್ತು! ಗುಜರಾತ್‌ನಲ್ಲಿ ಚಳಿಗಾಲದಲ್ಲಿ 'ಫೋಂಕ್' ಹಬ್ಬ ನಡೆಯುತ್ತದಂತೆ. ರೈತರು ತಾವು ಬೆಳೆದ ಧಾನ್ಯದ ಕಟ್ಟುಗಳನ್ನು ಇದ್ದಲಿನ ಒಲೆಗಳಲ್ಲಿ ಹುರಿಯುತ್ತಾರೆ. ಪ್ರತಿಯೊಬ್ಬರು 'ಫೋಂಕ್' ಎಂದು ಕರೆಯಲ್ಪಡುವ, ತಾಜಾ, ಹಸಿರು, ದುಂಡಗಿನ ಮತ್ತು ಹಸಿ ಬೀಜಗಳನ್ನು ತಿನ್ನುತ್ತಾರೆ ಎಂದು ಅಮ್ಮ ಹೇಳಿದಳು.

##
ನಾನು ಪರಿಷೆಗೆ ಹೋಗುವಾಗ ಉಜ್ವಲ ನೀಲಿ ಬಣ್ಣದ ಸ್ವೆಟರ್ ಧರಿಸಿದ್ದೆ. ದಾರಿಯುದ್ದಕ್ಕೂ ಅಂಗಡಿಗಳದ್ದೇ ಸಾಲು. ಮನು  

ಮೆರಿ-ಗೋ-ರೌಂಡ್‌ನಲ್ಲಿ ಆಡಲು ಆಸೆಪಟ್ಟ. ನನಗೆ, ಅಜ್ಜಿಗಾಗಿ ಬೆಚ್ಚಗಿನ, ನುಣುಪಾದ ಶಾಲು ಕೊಳ್ಳಲಿಕ್ಕಿತ್ತು. 

##
ಈಗ ತುಂಬಾ ಚಳಿ ಇದೆ. ಶಾಲೆಗೆ ನಡೆದುಕೊಂಡು ಹೋಗುವಾಗ, ಅಂಗೈಗಳನ್ನು ಪರಸ್ಪರ ಉಜ್ಜಿಕೊಳ್ಳುತ್ತೇನೆ. ನನ್ನ ಹೊಸ ಕೆಂಪು ಬಣ್ಣದ ಬಳೆಗಳು ಗಲ್‌ಗಲ್ ಶಬ್ದ ಮಾಡುತ್ತಿವೆ! ''ಆಹಾ, ಎಷ್ಟು ಇಂಪು!'' ಎಂದು ನನಗೆ ನಾನೇ ಗಟ್ಟಿಯಾಗಿ ಹೇಳಿಕೊಳ್ಳುತ್ತೇನೆ. ನಾನೀಗ ಮಾತನಾಡುವಾಗ, ಬಾಯಿಯಿಂದ ಮಂಜಿನ ಹೊಗೆ ಹೊರಬರುವುದನ್ನು ನೋಡುತ್ತೇನೆ.

##
ನನ್ನ ಗೆಳತಿ ರಜನಿ ಶಿಮ್ಲಾದಲ್ಲಿ ವಾಸಿಸುತ್ತಾಳೆ. ಅವಳ ಅಜ್ಜನ ಹಳ್ಳಿಯಲ್ಲಿ
ಚಳಿಗಾಲವನ್ನು ಸ್ವಾಗತಿಸುವ ಒಂದು ಸಂಪ್ರದಾಯವಿದೆ. ಅದೇನೆಂದರೆ,
ಬಿದಿರಿನ ಬುಟ್ಟಿಗಳಲ್ಲಿ "ಮಂಜುಗಡ್ಡೆಗಳನ್ನು ಶೇಖರಿಸಿ, ಮನೆಯ ಛಾವಣಿಯಮೇಲೆ ಕೋನಾಕೃತಿಯಲ್ಲಿ
ರಾಶಿ ಹಾಕುತ್ತಾರೆ.

##
ಆ ಬಳಿಕ, ಮಕ್ಕಳು ಹೋಗಿಎಲ್ಲಾ ಹಿರಿಯರ ಆಶೀರ್ವಾದ ಪಡೆಯುತ್ತಾರಂತೆ. ರಜನಿ, ‘ಸ್ನೊಮ್ಯಾನ್
ಸ್ಪರ್ಧೆ’ಯ ಬಗ್ಗೆ ಕೂಡ ಹೇಳಿದ್ದಳು. ಶ್ರೀನಗರದಲ್ಲಿ ಮೊದಲ "ಮ ಬಿದ್ದಾಗ"ನವಶೀನ್ ಮುಬಾರಕ್!" ಎಂದು ಪರಸ್ಪರ ಶುಭಾಶಯ ಕೋರುತ್ತಾರೆ.
ಸ್ವಲ್ಪ ಮಂಜನ್ನು ಕಾಗದದಲ್ಲಿ ಸುತ್ತಿ ಸ್ನೇಹಿತರಿಗೆ ಕಳುಹಿಸುತ್ತಾರೆ.

##
ಬಳಿಕ, ಶುಭಾಶಯ ಸ್ವೀಕರಿಸಿದ ಸ್ನೇಹಿತ, ಶುಭಾಶಯ ಕಳುಹಿಸಿದಾತನಿಗೆ ಔತಣ ನೀಡಬೇಕು! ನನಗೆ ಹಿಮದಲ್ಲಿ ಆಡುವುದೆಂದರೆ ಬಹಳ ಇಷ್ಟ. ಜೊತೆಗೆ, ನಾನ್ ಮತ್ತು ರೋಗನ್ ಜೋಶ್ ಔತಣ ಇದ್ದರಂತೂ ಭಾರೀ ಮಜಾ. ಮರಗಳು ಹಿಮದಿಂದ ಮುಚ್ಚಿಕೊಂಡಾಗ ತುಂಬಾ ಸುಂದರವಾಗಿ ಕಾಣುತ್ತವೆ ಎನ್ನುತ್ತಾಳೆ ರಜನಿ. ಎಲ್ಲರೂ ಬಿಸಿ ಚಹಾ ಸೇವಿಸಲು ಇಷ್ಟಪಡುತ್ತಾರೆ. ಆದರೆ ರಜನಿಗೆ ಬೆಲ್ಲದ ಹಾಲು ಕುಡಿಯುವುದಿಷ್ಟ. ಜಾಕೆಟ್, ಟೋಪಿ, ಗ್ಲವ್ಸ್ ಮತ್ತು ಮಫ್ಲರ್ ಇಲ್ಲದೇ ಹೊರಗೆ ಹೋಗುವುದು ಕಷ್ಟ. ಆದರೂ, ಹಿಮದ ಚೆಂಡುಗಳನ್ನು ಒಬ್ಬರ ಮೇಲೊಬ್ಬರು ಎಸೆಯುವ ಆಟದಲ್ಲೂ ಮಜಾ ಇದೆ ಎನ್ನುತ್ತಾಳೆ ರಜನಿ!

##
ಮುಂದಿನ ಚಳಿಗಾಲದ ರಜೆಯಲ್ಲಿ, ನನಗೆ ಶಿಮ್ಲಾ ಅಥವಾ ಜೈಸಲ್ಮೇರ್‌ಗೆ ಹೋಗಬೇಕೆಂಬ ಆಸೆ ಇದೆ. ಆದರೆ ಜೈಸಲ್ಮೇರ್‌ನಲ್ಲಿ ಹಿಮ ಇಲ್ಲ, ಕೇವಲ ಮರಳಿದೆ.
ಅಲ್ಲಿ ಮರಳುಗಾಡು ಉತ್ಸವಕ್ಕೆ ಹೋಗಬೇಕು, ಒಂಟೆ
ಸವಾರಿ ಮಾಡಬೇಕು, ಜಾನಪದ ನೃತ್ಯ ಮತ್ತು

ಗೊಂಬೆಯಾಟ ನೋಡಬೇಕು ಹಾಗೂ ಮುಂಡಾಸು ಸುತ್ತುವ ಸ್ಪರ್ದೆಯಲ್ಲಿ ಪಾಲ್ಗೊಳ್ಳಬೇಕು!

##
ಸದ್ಯದಲ್ಲಿಯೇ ನಾವು ಸಂಕ್ರಾಂತಿ ಹಬ್ಬ ಆಚರಿಸಲಿದ್ದೇವೆ. ಜಾನು ಹೇಳುತ್ತಾಳೆ, ಅವಳ ಮನೆಯಲ್ಲಿ ಎಳ್ಳು ಬೆಲ್ಲ ಮಾಡುತ್ತಾರಂತೆ. ರೋಹನ್ ಮನೆಯಲ್ಲಿ ‘ಎಳ್ಳು’ (ಹುರಿಗಡಲೆ, ಕಲ್ಲು ಸಕ್ಕರೆ, ಎಳ್ಳಿನ ಮಿಶ್ರಣ) ತಯಾರಿಸುತ್ತಾರೆ. ಸಂಕ್ರಾಂತಿ ಸಮಯದಲ್ಲಿ, ತಮ್ಮಲ್ಲಿ ‘ಚಿಗಡಿ’ ತರುತ್ತಾರೆ ಎನ್ನುತ್ತಾನೆ ನರ್ಸಿ. 

##
ನಿಮಗೆ ಗೊತ್ತಾ? ಅವೆಲ್ಲಾ ಎಳ್ಳು ಮತ್ತು ಬೆಲ್ಲದಿಂದ ತಯಾರಿಸುವ ತಿನಿಸುಗಳು! ಚಳಿಗಾಲದಲ್ಲಿ ಅವು ನಮ್ಮ ಆರೋಗ್ಯಕ್ಕೆ ಒಳ್ಳೆಯದು. ನನಗೆ ಚಳಿಗಾಲ ಇಷ್ಟ. ಯಾಕೆಂದರೆ, ಸ್ನೇಹಿತರ ಅಪ್ಪುಗೆ ಖುಷಿ ಕೊಡುತ್ತದೆ ಮತ್ತು ಅಜ್ಜಿಯ ಪಕ್ಕದಲ್ಲಿ ಮುದುಡಿ ಕುಳಿತು ಪುಸ್ತಕ ಓದುವ ಮಜಾ ಸಿಗುತ್ತದೆ. 

##
ನನ್ನ ಮರ ಯಾವತ್ತೂ ಹಿಮದಿಂದ
ಮುಚ್ಚಿ ಹೋಗುವುದಿಲ್ಲ. 

##
ಅದು ಆದಷ್ಟು ಬೇಗ, ಹಕ್ಕಿಗಳು, ಮಾವಿನ ಹಣ್ಣುಗಳು, ಅಳಿಲುಗಳು ಮತ್ತು ಗಿಳಿಗಳಿಂದ ತುಂಬಿ ಹೋಗಬೇಕೆಂಬುದು ನನ್ನ ಬಯಕೆ. 

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Shaila Manipal
* Language: kn
