# रंगच रंग

##
निळं निळं फुलपाखरू 

उडतं आहे आकाशी 

##
चोरुन चहा पिते कशी

पिवळी पिवळी माशी

##
मला दिसला बशीत बसला 

लाल लाल मासा 

##
हिरवा बेडूक भूभूूबरोबर 

चेंडू खेळतो कसा 

##
केशरी बदक लाल कमळ

लाल लाल कळी

##
फुलं किती जांभळी जांभळी 

त्यावर नाचते हिरवी अळी 

##
काळी करडी मनीमाऊ 

केशरी टोपी ऐट पाहू 

##
गुलाबी घरात लपले कोण

उंदीरमामा काळेढोण

##
कोल्होबा दिसतात लाल काळे 

चार मोजे जांभळे जांभळे 

##
अभ्यास करतो थोडा थोडा 

हिरवा हिरवा नाकतोडा 

##
काळा जांभळा बोकड

चालवे होडी लाल लाल 

##
हिरवी करडी मगर 

हसते कशी गोड धमाल 

##
काळा निळा साप 

केक खातो मटामटा 

##
लाल पिवळी कोंबडी 

लिहिते कशी पटापटा 

##
काळा पिवळा वाघोबा त्याचा  

वेगळाच ढंग

##
डोळ्यांपुढे नाचतात  

माझ्या रंग रंग  

##
* License: [CC-BY]
* Text: Bulbul Sharma
* Illustration: Bulbul Sharma
* Translation: Mukund Taksale
* Language: mr
