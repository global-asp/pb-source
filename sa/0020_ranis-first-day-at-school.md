# पाठशालायां राण्याः प्रथमं दिनम्

##
अद्य मम पठशालागमनस्य प्रथमं दिनम् अस्ति। अम्बा मम हस्तं गृहीत्वा मया सह चलति।

"अहं प्ररूढा अस्मि" इति अहम् वदामि "मोचयतु मम हस्तम्!" किन्तु अम्बा मम हस्तं दृढतया गृह्णाति।

##
पाठशालायाः समीपे बहवः बालाः सन्ति। केचन बस्‌यानेन आगच्छन्ति। केचन कार्‌यानेन आगच्छन्ति। केचन त्रिचक्रिकया आगच्छन्ति। केचन द्विचक्रिकया। केचन मम सदृशाः पादाभ्यां चलन्तः अपि आगच्छन्ति।

##
आवां द्वारपर्यन्तम् आगत्यौ। अम्बा मम हस्तं मुञ्चति। सा द्वारे एव तिष्ठति।

मया एकाकिन्या एव अन्तः गन्तव्यम् अस्ति। मां परितः बहवः अदृष्टपूर्वाः जनाः सन्ति।

##
अहम् एकं पदं चलामि। अहम् पुनरेकं पदं चलामि। अहं परिवृत्य पश्यामि। यथा अहं अग्रे गच्छामि तथा अम्बा ह्रस्वायते। सा अदृश्या भविष्यति वा? अहं तां प्रति धावामि। अहं तावती न वर्धिता इति भाति। तस्याः हस्तं गृह्णामि। "इतः मा गच्छतु" इति अहं प्रार्थये।

##
इदानीं सर्वे कक्ष्यायां सन्ति। अहम् एव बहिः अस्मि। शिक्षिका बहिः आगच्छति। सा मां दृष्ट्वा स्मयते। अहम् अपि स्मितवदना अभवम्। अम्बा वदति "राणि, यदा त्वं बहिः आगच्छसि तदा अहम् अत्र भविष्यामि।" अहं तस्याः हस्तं त्यजामि। सा हस्तचालनेन माम् अभिनन्दति।

##
अहम् अन्तः धावामि। अम्बा पाठशाला-समयान्ते मां प्रतीक्षिष्यते!

##
* License: [CC-BY]
* Text: Cheryl Rao
* Illustration: Mayur Mistry
* Translation: Sujata Ramesh
* Language: sa
