# उड़न छू पालना

##
नीम के पेड़ से एक पालना लटका था। तुम्हें पता है न पालने में कौन है? देवी की छोटी बहन! हाँ, रो रही है। 

अच्छा! तुम्हें भी सुनाई दे रहा है? देवी को बहुत ज़ोर से सुनाई दे रहा है। और उसे यह आवाज़ बिल्कुल अच्छी नहीं लग रही है! 

##
लो! आखिरकार उसने स्टापू खेलना बन्द कर दिया   और उसने अपनी बहन को बाहर निकाल लिया। 

ओहो! यह कैसी हवा का झोंका है!

सीधे पेड़ के ऊपर । हाँ!  

##
वह कृष्णा है, देवी का दोस्त। वह सोचता है कि साड़ी पर छोटे कंकड़ फेंकने से वह नीचे आ जाएगी। 

नारंगी स्कर्ट वाली नन्ही लड़की लीला है। वह चाहती है एक लम्बी डंडी से देवी साड़ी को नीचे ले आये । सब बच्चे उसकी बात पर हँसते हैं। 

##
“अरे, अगर इतना आसान होता तो तुम समझती हो कि हमने नहीं सोचा होता?” सालिया दौड़ते हुए साड़ी की तरफ़ कूद लगा रही है। वह काफ़ी लम्बी है और उसकी उँगलियाँ  कपड़े को छूने ही वाली हैं। अब सभी बच्चे कूदने के लिये तैयार हैं  ।

##
देवी की बहन काफ़ी खुश है। उसे घास का एक तिनका मिला है जिसे वह मुस्कराते हुए चबा रही है।

अरे नहीं! अब नहीं चबा रही। देवी ने उससे ले लिया है। 

##
राजू ने सब बच्चों को कायदे  से खड़ा कर लिया है, बड़े वाले सामने, छोटे वाले पीछे। 

आपको क्या  लगता है वह उन्हें एक दूसरे के ऊपर खड़ा करवाएगा? 

##
नहीं कर पाये! अब क्या ? 

##
देवी के पिताजी सड़क पर नज़र आ रहे हैं! 

जल्दी! कुछ तो सोचो! 

लीला लंबे बाँस के नीचे इधर-उधर डगमगा रही है। बाँस गिरने वाला है । 

##
नहीं गिरा। कृष्णा ने उससे ले लिया । राजू भी मदद कर रहा है।  इस बार शायद उतार ही लें! 

##
जल्दी!  देवी के पिताजी के देखने से पहले उसे पालने में लिटा दो! 

वैसे भी स्टापू खेलने के लिये दोस्तों का साथ अच्छा होता है।   

##
* License: [CC-BY]
* Text: Sridala Swami
* Illustration: Sanjay Sarkar
* Translation: Manisha Chaudhry
* Language: hi
