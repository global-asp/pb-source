# দম দমাদ্দম বিরিয়ানী!

##
বাশা আর তার বোন সায়নাবি ওদের বাপ মায়ের সাথে থাকে হায়দ্রাবাদে। বাশা খাবার খেতে খুব ভালো বাসে। তবে তার থেকেও ও বেশী ভালো বাসে খাবার রান্না কোরতে। রোজ ও রান্নাঘরে ওর আম্মীকে কতোই না সাহায্য করে। আম্মীর হাত দুটো কেমন নেচেনেচে লাল টমেটো সবুজ শিমলা মরিচ কমলা রং এর গাজর টুসটুসে গোলাপী পেয়াজ এইসব সবজি কেটে কুটে সাজান তা দেখতে ওর খুব ই ভালো লাগে।

মমমম .......
তার পর আম্মী যখন রান্না শুরু করেন, যখন চাল ডাল সবজী মসলা সব রং বদলায়, তখন যে সুগন্ধে আম্মীর রান্নাঘর ভরে ওঠে সেই সুগন্ধ বাশার খুব ভালো লাগে। বাসা আশায় থাকে, আম্মী কখনো ওকে একটা রান্না পুরো একা করতে দেবেন।

##
একদিন বাশা আর সায়নাবি স্কুল থেকে বাড়ি ফিরে দেখে যে আম্মী বিছানায় শোয়া; আম্মীর গায়ে অনেক জ্বর। বাবা তখনো অফিস থেকে ফেরেন নি।

হঠাত আম্মীর মোবাইল বেজে উঠলো। বাশা দেখল যে ফোনটা এসেছে আম্মীর বিশেষ বন্ধু সায়রা চাচীর কাছ থেকে। বাশা চট করে ফোন তা তুলে নিলো, আম্মীর ঘুম যাতে না ভাঙ্গে।

"হ্যালো, আমি এখন একটা বিয়েবাড়ি থেকে বাড়ি ফিরছি অনেক বন্ধু বান্ধব নিয়ে। ঘন্টা দুইএক এর মধ্যেই তোদের বাড়ির কাছে পৌঁছে যাব। ততক্ষনে খুব খিদে পেয়ে যাবে। আমাদের খেতে দিতে পারবি তো?" চাচীর কথায় মনে হোলো চাচী বেশ ক্লান্ত হয়ে পড়েছেন। "আর, আমরা কিন্তু চব্বিশ জন লোক। তার মধ্যে চার জন আবার নিরামিষ ভোজি।"

বাশা জানে যে সায়রা চাচীরা আসলে আম্মীর খুবই ভালো লাগবে। ও নিজে আর সায়নাবি ও তো সায়রা চাচীর ভক্ত!  বাশা বলল, "ওহ চাচী, তোমরা নিশ্চই আসবে।"

##
ফোনটা নামিয়ে রাখতে রাখতে ই বাশার প্রান লাফিয়ে উঠলো। এইতো! এইতো ওর নিজে নিজে একটা রান্না করে ফেলার সুযোগ! কিন্তু ও পারবে কি? বাশার মনে মনে একটু ভয় হলো। ও দৌড়ে গিয়ে রেফ্রিজারেটর খুলে দেখে নিল - হাঁ, ওর মন-পছন্দ সব সব্জী ই ঘরে আছে। ফুলকপি মটর বীনস সব ই আছে। একগোছা তরতাজা পুদিনা পাতা গাজর গুলির তলা থেকে উঁকি মারছে তা ও দেখে ফেললো। বাশা নিজের মনেই বোলে উঠলো 'ব্যস, একটা নিরামিষ বিরিয়ানি সরেস করে বানানোর সব কিছুই আমার আছে!'

ওদের বাড়ির চার জনের জন্য বিরিয়ানি বানাতে আম্মীকে বাশা অনেকবার দেখেছে। কিন্তু আজ তো বাশাকে বিরিয়ানি চব্বিশ জনের মত বানাতে হবে, তাই না? বাশা মনে মনে হিসাব লাগালো - চার ছয় এ চব্বিশ। তার মানে আম্মী বাড়ীর বিরিয়ানির জন্য যা যা করেন তা ওকে ছয় বার করতে হবে! ও রে বাবা! এত সময় কি ওর হাতে আছে?

##
তাড়া হুড়া কোরে বাশা যেই ছয় খান কোরে হাতা খুন্তি সব বে'র করতে লেগেছে অমনি ট্যাটন ছোট বোন টা রানাঘরে এসে হাজির। চোখ পাকিয়ে জিজ্ঞাস করলো, তুই করছিস টা কি? বাশা যেই বলতে গেল - 'বাহ রে ছয়বার বিরিয়ানি রাঁধতে হবেনা?' সায়নাবি তো হেঁসেই অস্থির। কি বোকা রে তুই। ছয় বার রাঁধবি কেন? রান্না তো এক বারেই হয়ে যাবে, সুধু মাল মসলা সব ছয়গুন কোরে ঢালবি, ত়া হলেই হবে!

ছোট বোনের টিটকারী তে বাশার কান লাল হয়ে উঠলো। সত্যি ই তো, ছয়বার রাঁধবে কেন? এক সাথেই তো সব রান্না করা যেতে পারে। তবু, ছোট বোনের কাছে কি হার মানা যায়? তাই উল্টে বললো 'ধ্যাত বোকা! আমি ছয়বার রাঁধতে যাব কেন? আমি তো সুধু তোকে ঠকাচ্ছিলাম - তুই ধরতে পারিস কিনা তাই দেখতে।

সায়নাবি মিঠিয়ে মিঠিয়ে বললো, ত়া তো বটেই। আচ্ছা ভাই বলতো চার জনের জন্য কত টুকু চাল লাগে? যেই না বাশা তার উত্তরে বলেছে - দেড় কাপ - অমনি সায়নাবি আঙ্গুল তুলে চোখ গোল কোরে বললো - ছয় দেড়া নয় - চব্বিশ জনের জন্য নয় কাপ চাল ঢালো!

##
বাশা সায়নাবির মুখের দিকে চেয়ে থাকলো অবাক হয়ে; মেয়েটা মাথায় মাথায় এত অঙ্ক করে কি করে? পরে মাথা নেড়ে গম্ভীর স্বরে বলল 'হিসাব ঠিক'। এখন অন্য অন্য জিনিস গুলোর হিসাব লাগা দেখি তোর কয়টা ঠিক বলতে পারিস। সায়নাবি বললো 'হ্যাঁ, দেখ না আমি সব ঠিকঠিক বলে দেব'। বলেই সে এক দৌড়ে কাগজ পেন্সিল নিয়ে এসে বসে গেল তার দাদার পাসে।

ওর দাদা ওকে নিজের খেলায় বা কাজে সঙ্গী কোরলে সায়নাবির খুব ই ভালো লাগত।

এখন দুই ভাই বোনে বসে চব্বিশ জনের বিরিয়ানি বানানোর জন্য উপাচারের ফিরিস্তি বানাতে লাগলো; বাশা বলে চার জনের পরিমাপ, সায়নাবি তার ছয় গুন করে লেখে নির্দিস্ট প্রয়োজন এর পরিমাপ।

##
বাশা বলে - চার জনের লাগে সবুজ বীনস পনেরোটা: সায়নাবি বলে - ছয় পনেরং নব্বই - আমাদের লাগবে নব্বই টা - আর চট করে লিখে ফ্যালে বীনস --- ৯০।

বাশা বলে - দই পৌনে এক কাপ: সায়নাবি বলে ছয় এর আধা তিন আর তার আধা দেড় মোট সাড়ে চার। লেখে - দই --- ৪.৫ কাপ। লিখেই ডাক দিয়ে বলে 'ভাই, ফ্রিজে এত দই আছে তো?' বাশা বলে - আছে আছে, তুই ভয় করিস না। এবার পরের টা লেখ।

##
অবশেষে ওদের সব উপকরণ মাপজোক করা শেষ হলো। বাশা চিন্তা করে দেখলো যে এখন এর পরের বড় কাজ হচ্ছে সব্জী গুলি কাটা। মিষ্টি করে বোন কে বললো, তুই কি আমার সাথে হাতে হাতে সব্জী গুলো একটু কেটে দিবি? দাদার আদর ভরা কথায় সায়নাবি আল্হাদে আটখানা। বললো - হাঁ কেটেদেব।

বাশা প্রথমে জাফরানের বাসন্তি রঙের কয়েকটি সুতো নিয়ে তা অল্প একটু দুধে ভিজালো। তারপর সায়নাবির সাথে সব্জীগুলি সব কাটলো। এবার স্টোভ জ্বেলে একটা বড় পাত্রে দালচিনি লবঙ্গ ছোট-এলাচ বড়- এলাচ কাটা সব্জী সব ঘি দিয়ে সুন্দর করে ভাজা ভাজা করলো। ভাজা মসলা আর তরকারির পরিচিত সুগন্ধে ঘর টা ভরে গেল। বাশার আত্ম বিশ্বাস চাঙ্গা হয়ে উঠলো। এখন ই শুরু হবে বিরিয়ানি রান্নার সব চেয়ে মজাদার কাজটা: একটা বড় হান্ডি তে আধা সিদ্ধ ভাত, আর এই সব ভাজা সব্জী আর মসলা পরপর একের উপর এক পাটকরে সাজিয়ে হান্ডি টা কে ধীমা আঁচে 'দম' এ দেওয়া। ওর যেন আর এই কাজ টুকুর তর সইছিল না।

##
বাশা ধীমা আঁচে বিরিয়ানি টা বসাতে না বসাতেই দরজার ঘন্টি টা বেজে উঠলো টুং টাং করে। যতক্ষনে বাশা বা সায়নাবি দরজা খুলতে পৌঁছায়, আম্মী ঘুম ভেঙ্গে এসে দরজা খুলে দিলেন। দরজায় সায়রা চাচী আর তাঁর দলবল দেখে আম্মী তো অবাক। কথা শুরু করেই বুঝলেন যে এরা সুধু বেড়াতে আসেন নি; এরা সবাই ভাত খেতে এসেছেন! ভয়ে আম্মী বেশ বিচলিত হয়ে পড়লেন। মনে হলো বাড়িতে খাবার রান্না করা তো নাই!

##
দৌড়ে রান্না ঘরের দিকে যেতে গিয়ে হঠাত একটা সুগন্ধ নাকে আসলো। সেই সুগন্ধের সুত্র ধরে আম্মী পৌঁছে গেলেন রান্নাঘরে। আম্মী রান্নাঘরে পৌঁছাতেই ছেলে মেয়ে দুটো লাফ দিয়ে উঠে বললো - সারপ্রাইস! বাশা চট করে হান্ডির ঢাকনি টা খুলে ধরল। সায়নাবি আম্মীকে জড়িয়ে ধরে বললো, আম্মী দেখো, ভাইয়া কত বড় রাঁধুনে হয়ে গেছে! সকালের জন্য বিরিয়ানি বানিয়ে ফেলেছে। বোনের প্রসংসা পেয়ে বাশার মুখে হাঁসি ফুটলো। মনে ভাবলো, নাঃ, মানতেই হবে ছোট বোন টা মন্দ নয়।

ছেলে মেয়ের এই অপ্রত্যাশিত সাহায্যে আম্মী একেবারে অভিভূত। জড়িয়ে ধরে আদর করে বললেন - আমার বুক ফুলালি - আমার মুখ উজ্বল করলি।

##
বাশা বললো - আম্মী তুমি গিয়ে সায়রা চাচীর সঙ্গে বসো, বিরিয়ানিটা নামলেই আমরা তোমাদের পরিবেশন করে দেবো।

যথা সময়ে খাওয়া দাওয়া সেরে সায়রা চাচী মন্তব্য দিলেন - এত ভালো এত সুস্বাদু বিরিয়ানি আমি জীবনেও খাইনি। আঙ্গুল চেটে আম্মীও তাতেই সায় দিলেন। একেবারে এক শ তে এক শ পেয়েছ তোমরা।

বাশা আর সায়নাবি আল্হাদে আট খানা হলো।

##
বাশা আর সায়নাবির সাথে রান্না কর!

কি মজা! বাশা আর সায়নাবির আম্মী তাঁর বিরিয়ানি বানানোর প্রক্রিয়া টা তোমাদের হাতে ছেড়ে দিয়েছেন! এখন বড় কাউকে ধর আর তাঁর তত্বাবধানে তোমরাও বিরিয়ানি রান্না কর!

চার জনের জন্য বিরিয়ানি বানাবার উপকরণ সামগ্রী:
- বাসমতি চাউল ১.৫ কাপ (জলে ভিজানো)
- ২ টেবিল চামচ গরম দুধে ভিজানো জাফরানের তিন সুতো
- জল চার কাপ
- ঘি ৪ টেবিল চামচ
- পেয়াজ ১টা - কুঁচি কাটা
- শাহী জিরা ১/২ চামচ
- তেজ পাতা ১ টা
- দাল চিনি ২ ইঞ্চি টুকরা

##
- লবঙ্গ ৮ টা
- আদা রসুন বাটা ১ ১/২ চা চামচ
কাটা পাঁচ মিশালী সব্জী (ফুলকপি,বীনস, গাজর, মটর ইত্যাদি ) ৩ কাপ
- টমেটো ছোট দুইটা (কুঁচি কাটা)
- কাঁচা লঙ্কা ১ টা কুচি কাটা

- গুড়ো মসলা - গরম মসলা ১ চা চামচ, হলুদ ১/২ চা চামচ, ধনিয়া ১ টেবিল চামচ
- দই ৩/৪ কাপ
- পুদিনা পাতা কুচি ২ টেবিল চামচ
- ধনিয়া পাতা কুচি ১ টেবিলচামচ
- কাজু কিসমিস পাঁচ পাঁচ দানা
ছোট এলাচ ৫ দানা
- বড় এলাচ ১ টা
- দুধ ২ টেবিল চামচ
- লবন ১ ১/২ চা চামচ

##
১) একটা প্যান এ অর্দ্ধেক ভাগ ঘি গরম করে পেয়াজ কুচি ভাজ, পেয়াজ এর রং সোনালী / লালচে হয়ে যাবার পর নামিয়ে একটা পাত্রে রাখো।
২) ওই একই প্যান এ বাকি ঘি টা ঢেলে শাহী জিরা, তেজ পাতা, দাল চিনি, এলাচ ভাজ। খানিক বাদে আদা রসুন বাটা সংযোগ করে আরও দুই মিনিট ভাজ।
৩ ) সব্জী টমেটো লঙ্কা সংযোগ করে আর ও তিন মিনিট ভাজ
৪ ) গুড়ো {মসলা}গুলো সংযোগ কর। আরও দুই মিনিট ভাজো।
৫ ) প্যান টার মধ্যে সমস্ত দই টুকু আর আধা লবন দিয়ে ভালো করে ঘুঁটে দাও। এখন প্যান ঢাকনা বন্ধ করে ধীমা আঁচে দস মিনিট রান্না কর যা' তে সব্জী গুলো নরম হয় কিন্তু গলে না যায়।
৬) প্যান টা স্টোভ থেকে নামিয়ে পুদিনা পাতা আর ধনিয়া পাতা সংযোগ কর।
৭) অন্য একটা প্যানএ জল টুকু ফুটাও। ফুটন্ত জলে বাকি লবন আর বড় এলাচ / ছোট এলাচ ঢেলেদাও।

##
৮) ভিজিয়ে রাখা চাউল থেকে জল ফেলে দাও। প্যান এর ফুটন্ত জলে চাউল গুলো ছেড়ে দাও। প্যান এর ঢাকনা খোলা রেখে ৮ মিনিট রান্না কারো। চাউল প্রায় তৈয়ারী হয়ে গেলে স্টোভ থেকে প্যান নামিয়ে ফ্যান গালো।
৯) একটা সঠিক পরিমাপ এর হান্ডি নিয়ে বিরিয়ানি পরাত দিতে শুরু কারো। প্রথম পরাতে ভাজা সব্জীর ১/৩ অংশ ঢাল। (উপরে ৫ নম্বর পদক্ষেপ দেখো)। ওই সাথে কাজু কিসমিস এর ১/৩অংশ মিশিয়ে দাও। দ্বিতীয় পরাতে রান্না করা ভাত সাজাও। উপরে ভাজা পেয়াজের ১/৩ অংশ ছাড়িয়ে দাও। এই ভাবে পর পর ছয় টা পরাত সাজাও।
১০) সাজানো হয়ে গেলে হান্ডি ঢাকা দিয়ে স্টোভ এর উপর একটা গরম তাওয়া রেখে তার উপরে হান্ডি বসিয়ে ৫ মিনিট মধ্যম আঁচে ও ৭ মিনিট ধীমা আঁচে রান্না করো।
১১) হান্ডি টা স্টোভ থেকে নামিয়ে ভিতরের খাবার টা একটা হাতা দিয়ে ভালো করে মিশিয়ে দাও যাতে মসলা আর সব্জী সব চাউলের সাথে মিশে যায়।
১২) তোমার বিরিয়ানি এখন পরিবেশনের জন্য প্রস্তুত!

##
তুমি কি অঙ্কশাস্ত্রে পন্ডিত?
তুমি কি বাশার মতো ২৪ জনের মাপে বিরিয়ানি রেঁধে ফেলতে পারবে? না? আচ্ছা ঠিক আছে। অন্তত: সাইনাবির মতো প্রয়োজনিয় জিনিষ গুলোর পরিমাপ ঠিক কোরতে পারবে কি? চেষ্টা করে দেখ তো।
১. বাশা যদি ৪ জনের জন্য বিরিয়ানিতে ১ টা পেঁয়াজ ব্যবহার করে তা হলে ২৪ জনের জন্য কয়টা পেঁয়াজ লাগবে?
২. বাশা যদি ২৪ জনের জন্য ৭২ টা ফুলকপির টুকড়া ব্যবহার করে ৩ জনের মাপে বিরিয়ানি রাধঁতে কয়টা ফুলকপির টুকড়া লাগবে?
৩. হিসাব মতো যদি ৬ জনের পরিমাপে ৩/৪ কাপ দই লাগে তবে ৪৮ জনের জন্য কত কাপ দই চাই?
৪. ৫ জনের পরিমাপে বিরিয়ানি বানাতে ৪ চামচ ঘি চাই । বাশা যদি ওর রান্নায় ৩২ চামচ ঘি ঢালে তা হলে বাশা ক'জনের মাপে রান্না কোরছে?
৫. ৮ জনের মাপে বিরিয়ানি রাধঁতে দালচিনির দুই ইঞ্চি টুকড়া ১ টা লাগলে ৬৪ জনের পরিমাপের বিরিয়ানি রাধঁতে ঐ রকম টুকড়া কয়টা লাগবে?
তোমার হিসাব করা হয়ে গেলে পরের পাতায় উত্তর গুলো মিলিয়ে দেখতে পারো। দেখো, আবার চোট্টামি জোরে আগেই দেখে নিও না!

##
উত্তর
১. ৬টা পেঁয়াজ
২. ৯ টুকড়া কপির ফুল
৩. ৬ কাপ দই
৪. ৪০ জনের পরিমাপ
৫. ১৬ টুকড়া দালচিনি

##
* License: [CC-BY]
* Text: Gayathri Tirthapura
* Illustration: Kabini Amin
* Translation: Tapas Kumar Sen
* Language: bn
