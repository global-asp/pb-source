# నేను ఎక్కేయగలను!

##
నేనిప్పుడు ఒక పెద్ద అబ్బాయిని. 

##
నేను మెట్లు ఎక్కేయగలను. 

##
కానీ నేను మళ్ళీ దిగలేను. 

##
నేను కుర్చీ మీదకు ఎక్కగలను. 

##
కానీ నేను క్రిందకు మళ్ళీ దిగలేను. 

##
కుర్చీ మీదకు ఎక్కి, అక్కడ నుండి బల్ల మీదకు ఎక్కేస్తాను. 

##
కానీ నేను మళ్ళీ దిగలేను. 

##
“నాన్నా! నాన్నా!” అని అరుస్తాను నేను. నాన్న నవ్వుతారు. 

“సోనూ! దిగడం నేర్చుకో చిన్నా!” అంటారు. 

##
నాకు భయం వేస్తుంది. కానీ నేను ఏడవను. 

##
నేను మెల్లగా బల్ల మీద నుంచి దిగుతాను. 

అక్కడ నుండి కుర్చీ మీదకు దిగుతాను. 

##
అమ్మయ్య! చివరకి నేను దిగడం కూడా నేర్చేసుకున్నాను! 

##
* License: [CC-BY]
* Text: Mini Shrinivasan
* Illustration: Deval Maniar
* Translation: Janaki Rani Turaga
* Language: te
