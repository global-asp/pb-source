# जर आणि तर

##
मी आहे श्याम, वय माझे दहा.
बारकासा दिसलो तरी, शूर किती पहा !
सकाळी आवरायचं आणि गाठायची शाळा,
पण उठताच येतो मला कंटाळा !

##
डोळे मिटतात, दात घासता घासता
आईची लगबग चालू, बनवाया नाश्ता.
मन माझे उडून, स्वप्नात जाई,
एक एक भन्नाट कल्पना येई!

##
जर दहापट लांब असेल माझी मान,
तर घरूनच शाळेत शिरेन मी छान.

##
जर झाडांएवढे उंच असतील माझे पाय,
तर गुडघ्याच्यावर शाळा येईल तरी काय?

##
जर भरपूर शक्ती आली हातात,
तर आईला सुद्धा, उचलेन झोकात!

##
जर दात माझे खाऊ शकतील, काहीही कडक,
तर कितीतरी गोष्टी खाईन मी, टणक टणक.

##
जर पोटाचा नगारा असेल, मोठ्ठा गोल
तर मित्र मारतील उड्या त्यावर, सांभाळत तोल!

##
जर हत्तीपेक्षा असतील मोठ्ठे माझे कान,
तर कितीही लांबून ऐकेन, पक्ष्यांची तान!

##
जर माझे...म्हणताच आई आली
"आवर रे श्याम, स्वप्ने रंगवून झाली?"

##
छे..हातात अजुन ब्रश आणि नाही शाळेला रजा..
पण स्वप्नांच्या विश्वात मात्र कितीतरी मजा!

##
* License: [CC-BY]
* Text: Hari Kumar Nair
* Illustration: Hari Kumar Nair
* Translation: Shilpa Inamdar-Joshi
* Language: mr
