# ನನ್ನ ಮೀನು! ಅಲ್ಲ, ನನ್ನ ಮೀನು!

##
ಆ ದಿನ ಕಿಚ್ಚು ಎದ್ದ ಬೇಗನೆ ಬೆಳಿಗ್ಗೆ. 

ಆಕಳಿಸುತ್ತಾ ಹೇಳಿದ, "ಆಹಾ! ಇದು ಮೀನು ಹಿಡಿಯುವ ಗಳಿಗೆ." 

##
ಕೊಳಕ್ಕೆ ಹೋಗುವ ದಾರಿಯಲ್ಲಿ ಸಿಕ್ಕಿದ ಅವನಿಗೆ ಚೋರು. 

ಇವ ಅವ ದಿನವೆಲ್ಲ ಆಡುತ್ತ ಹೊತ್ತು ಕಳೆವ ಮಿತ್ರರು. 

##
ಕಂಡಳು ಮುನಿಯಾ ಅವರಿಬ್ಬರು ನಡೆಯುವುದನ್ನು, ಕೈಗಳಲ್ಲಿ ಹಿಡಿದು ಮೀನು ಹಿಡಿವ ಗಾಳಗಳನ್ನು. 

"ಹೋಗುತಿಹೆವು ಕೊಳದ ಬಳಿ ನಾವು ಹಿಡಿಯಲು ಮೀನು. ಬೇಕಿದ್ದರೆ ನಮ್ಮ ಜೊತೆ ಬರಬಹುದು ನೀನು. "

##
ಪುಟ್ಟ ಮುನಿಯಾ ಕೆಲ ಹೊತ್ತು ಯೋಚಿಸಿದಳು. 

"ಹಾಗೆ ಮಾಡಬೇಡಿರೋ ದಯಮಾಡಿ. 

ನೀರಿಲ್ಲದೆ ಸಾಯುವುವು ಮೀನುಗಳು ಒದ್ದಾಡಿ. "

##
ಕಿವಿಗೊಡದೆ ಅವರು ಮುನಿಯಾಳ ಮಾತಿಗೆ, ಧಾವಿಸಿದರು ಸೀದಾ ಕೊಳದ ಕಡೆಗೆ. 

##
ಮೀನು ಬರುವುದೋ ಎಂದಲ್ಲಿ ಕಾಯುತ್ತ ಅವರು. ಕುಳಿತರು ಕೊಳದ ಬಳಿ ಕಿಚ್ಚು ಮತ್ತು ಚೋರು. 

ಈಜಾಡಿದವು ಕೊಳದೊಳಗೆ ಮೀನುಗಳು ಎರಡು. ಒಂದು ಸಣಕಲ ಮತ್ತೊಂದು ಗುಂಡು. 

##
ಆಗ ಅಲ್ಲಿಗೆ ಬಂತು ಮೀನು ಮೂರನೆಯದು. ಈವರೆಗೆ ಅವರು ನೋಡಿದ ಮೀನುಗಳಿಗಿಂತ ದೊಡ್ಡದು. 

ಮುನಿಯಾ ನಗುತ್ತ ನುಡಿದಳು, "ಅಬ್ಬಾ! 

ಇದು ಅಪ್ಪನ ಪಾದಗಳಿಗಿಂತ ದೊಡ್ಡದು! "

##
ಕಿಚ್ಚು ಮತ್ತು ಚೋರು ನಿಂತರು ಸಿದ್ಧರಾಗಿ. ಮೀನು ಹಿಡಿಯಲು, ಹಿಡಿದರು ಗಾಳಗಳನ್ನು ಭದ್ರವಾಗಿ. 

ಕಿಚ್ಚು ಕಿರುಚಿದ, "ನನ್ನ ಮೀನು!" 

ಚೋರು ಕೂಡ ಅರಚಿದ, "ಅಲ್ಲ! ನನ್ನ ಮೀನು! "

##
ಕಿಚ್ಚು ಗಾಳವನ್ನು ಜೋರಾಗಿ ಎಳೆದ. 

ಚೋರು ಗಾಳವನ್ನು ಇನ್ನೂ ಜೋರಾಗಿ ಎಳೆದ. 

##
ಫಟ್‌ಟ್‌ಟ್‌ಟ್!  ಇಬ್ಬರ ಗಾಳಗಳೂ ಮುರಿದವು.  

ಥಡ್‌ಡ್‌ಡ್‌ಡ್!  ಕಿಚ್ಚು ನೆಲಕ್ಕೆ ಬಿದ್ದ.  

ಛಲ್ ಲ್ ಲ್ ಲ್! ಚೋರು ನೀರಿಗೆ ಬಿದ್ದ. 

##
ಆದದ್ದಾದರೂ ಏನು? ನಿಮಗೇನನಿಸುತ್ತೆ? 

ಮೂರೂ ಮೀನುಗಳು, ಎರಡೂ ಗಾಳಗಳ ದಾರಗಳನ್ನು ಒಂದು ಬಂಡೆಗೆ ಕಟ್ಟಿಬಿಟ್ಟಿದ್ದವು! 

##
* License: [CC-BY]
* Text: Suraj J Menon
* Illustration: Soumya Menon
* Translation: Meera Tushar Punarvasu
* Language: kn
