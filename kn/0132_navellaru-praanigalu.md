# ನಾವೆಲ್ಲರೂ ಪ್ರಾಣಿಗಳು

##
ದೃಶ್ಯ - 1

##
ನೋಡ್ರಪ್ಪೋ ನೋಡಿ, ನಾನು ಮಾನವ, ನನಗೆಲ್ಲವೂ ಗೊತ್ತು!

##
ನೋಡಿ, ಇಲ್ಲಿವೆ ನನ್ನ ಕಣ್ಣುಗಳು, ನನ್ನ ಕಣ್ಣಿನಿಂದ ನಾನು ಜಗತ್ತನ್ನೇ ನೋಡಬಲ್ಲೆನು.

##
ಹಹ್ಹಹ್ಹಾ ನಮಗೂ ಇವೆ ಕಣ್ಣುಗಳು, ನಾವೂ ನೋಡಬಲ್ಲೆವು ಅದರಿಂದ.

##
ಪರವಾಗಿಲ್ಲ. ನೋಡಿರಿ ಈಗ, ನನಗಿದೆ ಮೂಗು, ಅದರಿಂದಲೇ ನನ್ನ ಉಸಿರಾಟ.

##
ಅದೇನು ಮಹಾ, ನಮಗೂ  ಇವೆ ಮೂಗುಗಳು. ನಿನಗಿಂತಲೂ ಇವೆ ಚೆನ್ನಾಗಿ.

ಉಸಿರಾಟದ ಜೊತೆ ದೂರದ ವಾಸನೆಯನ್ನು ಅರಿಯುವೆವು.

##
ಆಹ್ಹಾ, ಹೇಗಿವೆ ನನ್ನ ಬಿಳಿ ಹಲ್ಲುಗಳು. ಜಗಿಯಲು, ಕಚ್ಚಲು ನೆರವಾಗುವವು.

##
ಹಲ್ಲುಗಳೇ, ಹ್ಹಹ್ಹಾ, ನಮ್ಮ ಹಲ್ಲುಗಳನ್ನು ಎಂದಾದರೂ ನೋಡಿದ್ದೀಯಾ?

ನೀನು ಜಗಿಯುವೆ, ನಾವು ಕಚ್ಚಿಯೇ ಬಿಡುವೆವು! ಹ್ಹಿ….ಹ್ಹಿ….ಹ್ಹಿ….

##
ಅಷ್ಟೇ ಅಲ್ಲ, ಇನ್ನೊಂದು ಮಾತು ಕೇಳಿ. ನನ್ನ ಕಿವಿಗಳಿಂದ ಎಲ್ಲವನ್ನು ಆಲಿಸಬಲ್ಲೆನು.

##
ನಿನ್ನಂತೆ ಕಿರಿ ಕಿವಿಗಳಲ್ಲ ನಮ್ಮವು. ನಿನಗೆ ಅರಿಯದೆ ಹೋಗುವ

ಸಪ್ಪಳಗಳನ್ನು ಆಲಿಸಬಲ್ಲ ಬಲಶಾಲಿಗಳು.

##
ನಿಮಗೇನು ಗೊತ್ತು, ಕಾಲಿವೆ ಎರಡು ನನಗೆ ನಡೆದಾಡುವುದಕ್ಕೆ,

ಓಡಾಡುವುದಕ್ಕೆ, ಕುಣಿಯಲೂ ಕೂಡಾ ಸಾಧ್ಯವಿದೆ.

##
ಅಯ್ಯೋ ಬಿಡಮ್ಮಾ, ನಮಗಿವೆ ನೆಗೆದಾಡಲು ನಾಲ್ಕ ಕಾಲುಗಳು. ನಡೆದಾಡುವೆವು, ಎಡ ಬಲ ಮೆರವಣಿಗೆಯನ್ನೂ ನಡೆಸುವೆವು.

##
ಎಂತಹ ಕರಿ ಕೂದಲು ನನ್ನದು.

##
ಆಹಾ, ನಮಗೂ ಇವೆ ಕೂದಲು. ರಾಶಿ ಬಿಟ್ಟರೂ ಚಂದ, ಜಡೆಗೂ ಅಂದ.

##
ನೋಡುವಿರಾ, ನನ್ನ ಕೈಗಳು. ಕುಶಲತೆಯಲ್ಲಿ ಮೀರಿಸಲಾರಿರಿ ನೀವು.

##
ಕೈಗಳೇ! ಪಾಪ ಅವು ನಿನ್ನ ಬಳಿಯೇ ಇರಲಿ!

##
ದೃಶ್ಯ - 2

ಈಗಲಾದರೂ ಅರಿಯಿತೇ, ನಾನೇ ಹುಷಾರು, ನನಗೆ ಎಲ್ಲವೂ ಗೊತ್ತು!

##
ಹೌದೇನು?  ನಮ್ಮ ಉಗುರಿನ ಚೂಪು ಗೊತ್ತೇನು ನಿನಗೆ.

##
ಹೌದು, ನಿಮ್ಮ ಉಗುರಲ್ಲಿ ತುಂಬುವುದು ಕಸ ಕೊಳೆಯೆಲ್ಲಾ,

ಹೊಟ್ಟೆಗದು ಒಳ್ಳೆಯದಲ್ಲಾ.

##
ಹಾಗಾದರೆ ಕಾಣು, ನಮಗಿರುವ ಆಕರ್ಷಕ ಬಾಲಗಳು.

##
ಬಾಲ, ನಮಗವು ಬೇಡವೆ ಬೇಡ ಎಂದೇಬಿಟ್ಟವು.

ಧರಿಸುವುದೆಂತು ಚಡ್ಡಿಯನು!

##
ನಮ್ಮ ಘರ್ಜನೆ ಕೇಳಿದ್ದೀಯಾ, ಬೆಚ್ಚಿ ಬೀಳುವೆ ನೀನು.

##
ನಮ್ಮಮ್ಮನ ಜೋರಿನ ಕಥೆ ಗೊತ್ತಾ!

##
ಅಷ್ಟೇ ನಿಮ್ಮದು! ಎಷ್ಟಾದರೂ ನೀವು ಪ್ರಾಣಿಗಳು – ನನಗದು ಗೊತ್ತು.

##
ಮಾನವರೂ ಅಷ್ಟೇ, ಪ್ರಾಣಿಗಳು – ಎಂಬುದು ನಮಗೂ ಗೊತ್ತು.

##
ನೀವು ಅಂದುದು ನಿಜ. ಇರಬಹುದೇನೋ – ನೋಡಿ ನನ್ನ ತಮ್ಮನನ್ನು. ಅಮ್ಮ ಅಂತಾರೆ ಆತ ಕಾಡಿನಿಂದ ಬಂದವನೆಂದು, ವರ್ತನೆಯಂತೂ ಪ್ರಾಣಿಯದೇ.

##
ಹೌದು, ನೀನೂ ಅಷ್ಟೇ, ಮತ್ತೊಂದು. ನಮ್ಮನು ನಂಬದೆ ವಿಧಿಯಿಲ್ಲ.

ನಾವೆಲ್ಲರೂ ಪ್ರಾಣಿಗಳು. ಇದುವೇ ಭೂಮಿಯ ಜೀವಿಗಳು.

##
* License: [CC-BY]
* Text: Madhav Chavan, Meera Tendolkar
* Illustration: Santosh Pujari
* Translation: Ishwar Daitota
* Language: kn
