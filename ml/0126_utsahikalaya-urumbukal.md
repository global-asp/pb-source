# ഉത്സാഹികളായ ഉറുമ്പുകൾ

##
നമസ്കാരം. വരിയിൽ നാലാമനാണ് ഞാൻ. 

നിനക്കെന്നെ കാണാമോ?

##
ഇടത്തോട്ട് , വലത്തോട്ട്,  ഇടത്തോട്ട് , വലത്തോട്ട്.

ഞങ്ങൾ ശബ്ദമുണ്ടാക്കാതെ വരി വരിയായി നടന്നു നീങ്ങുന്നു.

##
എനിക്ക് ഒരു ബുദ്ധി തോന്നുന്നു. വേഗത്തിൽ നീങ്ങാൻ വേണ്ടി ഞാൻ ചക്രങ്ങൾ ഉപയോഗിക്കാൻ പോകുകയാണ് !

##
ഞങ്ങൾ മറ്റു മൃഗങ്ങളെപോലെ ബഹളക്കാരല്ല.

ഗന്ധമാണ് ഞങ്ങളുടെ ഭാഷ. 

##
ഒരു തരം ഗന്ധം പറയുന്നു,"ഇതു വഴി വന്നാൽ ഗംഭീര ഭക്ഷണം കഴിക്കാം"

##
മറ്റൊരു ഗന്ധം പറയുന്നു,"അപകടം ! അവിടേയ്ക്ക് പോകരുത് ." 

##
എനിക്ക് കേക്കുകളും എല്ലാത്തരം മധുര പലഹാരങ്ങളും ഇഷ്ടമാണ്, നിന്നെപ്പൊലെ തന്നെ .

##
ജോലിക്കിടയിൽ എന്റെ മാംസ പേശികൾ കണ്ടോ? ഞാൻ വളരെ ചെറുതാണെന്ന് നിനക്ക് തോന്നാം, പക്ഷേ ഞാൻ വളരെ ശക്തിശാലി ആണ്.

##
വാതിലടച്ചാലും സാരമില്ല. ഏറ്റവും ചെറിയ വിടവിൽ കൂടിയും എനിക്കു അകത്തു കടക്കാൻ കഴിയും.

##
വിശ്വസിച്ചാലും ഇല്ലെങ്കിലും, ഞങ്ങളെപ്പോലുള്ള നൂറു കണക്കിന് ഉറുമ്പുകൾ സന്തോഷമായി ഒരു കോളനിയിൽ ഒന്നിച്ചു താമസിക്കാറുണ്ട്. 

##
നമുക്ക് ചില പുതിയ വാക്കുകൾ പഠിക്കാം.

ചെറുത് - വലുത്

പതുക്കെ - വേഗത്തിൽ

കുറുകിയ - നീണ്ട

മെലിഞ്ഞത് - തടിച്ചത്

കട്ടിയുള്ളത് - മൃദുവായത്

ശബ്ദം - നിശബ്ദം

ചില വാക്കുകളും അവയുടെ വിപരീത ശബ്ദങ്ങളും ആണ് മുകളിൽ കൊടുത്തിരിക്കുന്നത്.

വാക്കുകൾ അവയുടെ വിപരീതത്തോടൊപ്പം വാക്യത്തിൽ പ്രയോഗിക്കാമോ?

ഉദാഹരണത്തിന് ഇതു പോലെ , "ആന വളരെ വലുതാണ് ; ഉറുമ്പോ ?  തീരെ ചെറുത്.."

" ഉറുമ്പിനെപ്പോൽ ഉത്സാഹിയായ "എന്നു അദ്ധ്വാന ശീലമുള്ളവരെപ്പറ്റി പറയാറുണ്ട്

##
* License: [CC-BY]
* Text: Kanchan Bannerjee
* Illustration: Deepa Balsavar
* Translation: Indu Venugopal
* Language: ml
