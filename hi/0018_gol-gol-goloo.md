# गोल गोल गोलू

##
जी हाँ मैं गोल-गोल गोलू हूँ। 

मैं हूँ बड़ा सुन्दर! 

हर एक मुझसे प्यार करता है। 

आप मुझे कहीं भी और कभी भी देख सकते हैं। 

##
सूर्य भी मेरे जैसा है। 

जब धूप बहुत ते़ज होती है,

आप को छाते की याद आती है। 

छाता कैसा होता है? आधा गोल! 

##
रात को, काले आसमान में

मुस्कराता चाँद भी, मेरा रूप है। 

पेड़ पर बैठे उल्लू की

चमकीली आँखें भी मेरे जैसी हैं। 

##
मुझे फलों ने भी अपनाया है।

तरबू़ज, सेब, संतरे, टमाटर और छोटा सा नीबू - सब के सब मेरे जैसे हैं।

मीठी-मीठी मिठाइयाँ - रसगुल्ला, गुलाब जामुन, इमरती, तरह-तरह के लड्डू मेरे जैसे दिखते हैं। 

##
चीता, हिरन, अनेक तरह की

तितलियों और कीड़ों को भी

मैंने सजाया है। 

##
खेल के मैदान में भी मैं आपको मिलूँगा। 

गेंद को आप दौड़ कर पकड़ते हैं,  ज़ोर  से दूर फेंकते हैं। 

पर मुझे बुरा नहीं लगता। खेल तो खेल है। 

##
यहाँ सब खुश हैं और

मुझे भी बहुत खुशी होती है। 

तरह-तरह के वाहन, मेरे बिना चल नहीं सकते। 

सबको मेरी ज़रूरत है।   

##
किन्तु एक जगह है जहाँ आप मुझे देख कर खुश नहीं होते। 

रिपोर्ट कार्ड पर मैं दिखूँ तो आप दुःखी हो जाते हैं। 

दोस्तों, मुझे दुःख है, पर मैं क्या कर सकता हूँ। 

इस दुःख को मुस्कान में बदलने के लिए तो आप को ही मेहनत करनी पड़ेगी! 

##
* License: [CC-BY]
* Text: Jagdish Joshi
* Illustration: Jagdish Joshi
* Translation: Jagdish Joshi
* Language: hi
