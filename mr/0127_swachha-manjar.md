# स्वच्छ मांजर

##
हे माझं घर. आई, बाबा आणि चिना हेही इथेच राहतात.

##
घरातली सगळ्यात चांगली खुर्ची ती माझी! पण मांडीवर बसायला आणखी छान वाटतं. हो की नाही?

##
चिना माझी एकदम जवळची मैत्रीण. ती शाळेतून येण्याची मी वाट बघते.

##
पाण्याशिवायच मी स्वच्छ राहते. त्या टॉमीसारखी अंघोळ नाही लागत मला!

##
श्शू... सांगू नका हं मी लपले आहे ते. १.. २.. ३.. सापडला!

##
बागेतून असा छान खाऊ आणला ना, तर आई ओरडतेच.

##
मला झाडावर चढता येतं. उड्या मारता येतात. इथल्या सगळ्या वाटा मला माहीत आहेत.

##
शेजारी संजू राहतो. खोड्या काढतो सारखा. मग मला खूप राग येतो.

##
सांगा त्या संजूला, वाघाची मावशी आहे मी! आम्हाला धारदार पंजे असतात.

##
कधी कधी माझे मित्र रात्रीच्या वेळी खूप दंगा करतात. पण मी मात्र शांतपणे अंथरुणात असते.

##
शेपट्या बोलतात!

तुम्हाला माहिती आहे का, आपल्या शेपटीचा वापर करून प्राणी आणि पक्षी आपल्याला काहीतरी सांगत असतात?

आनंद झाला तर कुत्रा शेपटी हलवतो. राग आला की मांजर शेपटी फुगवतं.

“अगदी मांजरासारखं स्वच्छ” असं आपण म्हणतो. मांजरांना पाणी आवडत नाही पण तरीही सारखं चाटून - पुसून ती स्वतःला साफ ठेवतात.

##
* License: [CC-BY]
* Text: Kanchan Bannerjee
* Illustration: Deepa Balsavar
* Translation: Sandhya Taksale
* Language: mr
