# একটু একটু করে

##
টুল্লু আর বুল্লু দুটি যমজ খরগোশ। তারা একটা বনে থাকত। সেই বনে অনেক জানোয়ার ছিলো। কিন্তু টুল্লু বুল্লু একটা মজবুত বাড়ি বানিয়ে তার ভিতর নিরাপদে মজা করে থাকতো। এক শীতের রাতে তারা আগুন পোহাচ্ছিলো। 

##
ঠিক তখন তাদের দরজার কড়া নাড়াল কেউ। ওমা! একটা বড় শিয়াল! শিয়াল চেঁচিয়ে বললো, “শীতে আমি মারা যাচ্ছি। তোমরা যদি দয়া করে দরজাটা একটু ফাঁক কর তাহলে আমার লেজটা একটু গরম করবো। কথা দিলাম তোমাদের কিচ্ছু করবো না।” টুল্লু আর বুল্লু খুব দয়ালু ছিল তাই দরজাটা একটু ফাঁক করে তাকে লেজটা ঢোকাতে দিলো। 

##
দু মিনিট পরেই শিয়াল বললো, “ওঃ যদি আমি পিছনের পা দুটো গরম করতে পারতাম! দয়া করে দরজাটা আর একটু ফাঁক করো। কথা দিলাম তোমাদের কিচ্ছু করবো না।” 

##
টুল্লু দরজাটা আর একটু ফাঁক করলো আর বুল্লু একটা বড় গামলা  

করে আগুনে জল গরম করতে চাপালো। পাঁচ মিনিট পরে শিয়ালটা বললো, “তোমরা খুব দয়ালু! যদি তোমরা দরজাটা আর একটু ফাঁক কর তাহলে আমি আমার সামনের পা দুটোও গরম করতে পারি। ভয় পেয়ো না। আমি তোমাদের কিচ্ছু করবো না।” 

##
যমজ খরগোশরা গরম জলের গামলার দিকে তাকালো। দেখলো  

জলটা বেশ গরম হয়েছে। তারা দরজাটা আর একটু খুললো।  

এখন খালি শিয়ালের নাকটা দরজার বাইরে রইলো। দশ মিনিট  

পরে শিয়াল বললো, “আমার শরীরটা বেশ গরম হয়েছে। এখন আমার ভালো লাগছে। কেবল  

আমার নাকটা এখনও ঠান্ডা। দয়ালু খরগোশ ভাই, দয়া করে দরজাটা আর একটু ফাঁক করলে নাকটা ভিতরে ঢোকাতে পারি। না, না ভয় পেয়ো না আমি” 

##
“তোমাদের কিচ্ছু করবো না।” 

টুল্লু দরজাটা আর একটু ফাঁক করলো আর বুল্লু গরমজলের গামলাটা তুললো। “তুমি তোমার  

নাক গরম করতে পার,” টুল্লু বললো। 

##
শিয়াল এবার পুরোপুরি ভিতরে ঢুকেই খরগোশদের ওপর ঝাঁপিয়ে  

পড়লো। কিন্তু তারা এটার জন্যে তৈরি ছিলো। বুল্লু ফুটন্ত জল ছুঁড়ে দিলো শয়তান শিয়ালের ওপর। 

##
“আ ... ই!” সে চিত্কার করতে করতে দরজার বাইরে ছুঁটলো। “আমি ফিরে এসে তোমাদের ছিঁড়ে খাব।” এই বলে শাঁসিয়ে গেলো। 

##
টুল্লু আর বুল্লু তাদের বাড়ির ছাদে উঠে লুকিয়ে রইলো। 

##
শয়তান শিয়াল এবার আরো দশটা শিয়ালের সাথে এসে বাড়ির দরজা ভেঙ্গে ঢুকে দেখে কেউ নেই। 

##
“ওই তো ওরা!” একটা শিয়াল টুল্লু বুল্লুকে দেখে চেঁচিয়ে উঠলো। “আমরা যদি একটা মই বানাতে পারি তাহলে ওদের ধরে ফেলতে পারবো।” 

##
শিয়ালগুলো একটার কাঁধে আর একটা দাঁড়িয়ে সিঁড়ি তৈরি করলো। একেবারে সিঁড়ির গোড়ায় রইলো পোড়া শিয়ালটা। 

তারা যখন প্রায় ছাদে উঠে গেছে  

তখন টুল্লু চেঁচিয়ে উঠল, “এই আসলো আরো গরমজল।” 

##
পোড়া শিয়ালটা ভয় পেয়ে বললো,  

“না! না! আর নয়!” 

##
সে নিজেকে বাঁচাবার জন্য দৌড় দিলো। ব্যাস! সিঁড়ি ভেঙ্গে সব শিয়ালগুলো নিচে পড়ে গেলো। 

##
তারা রাগে গরগর করতে করতে চলো গেল আর ফিরে এলো না।  

টুল্লু, বুল্লু ছাদ থেকে নিচে নেমে এলো, দরজাটা সারিয়ে নিয়ে  

আনণেদ আবার বাড়িতে থাকতে লাগলো। 

##
* License: [CC-BY]
* Text: Anupa Lal
* Illustration: Ajit Narayan
* Translation: Kanika Bandopadhyay
* Language: bn
