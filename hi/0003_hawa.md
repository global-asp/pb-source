# हवा

##
नहाते समय मज़ा आता, 

गीला बदन ठंडा लगता, 

ऐसा कैसे होता? 

यह है हवा। 

##
गरम दूध रखा कटोरी में, 

हो गया ठंडा थोडी ही देर में, 

यह कैसे हुआ? 

हवा, हवा। 

##
खिड़की के पर्दे उड़ने लगते, 

पास जाऊँ तो मुझसे चिपकते, 

किसने किया ऐसा? 

यह तो है हवा। 

##
बिजली चमकी, बादल आए, 

आया तूफ़ान धूल उड़ाए। 

यह सब कैसे हुआ? 

हवा, और क्या? 

##
टहनी हिली पत्ते हिले, 

देखते देखते फूल गिरे, 

कैसे हुआ? 

यह है हवा। 

##
आंगन में जमकर खेल रहे थे, 

लड्डू की खुशबू अचानक महके, 

यह कैसे हुआ? 

हवा, हवा। 

##
शीशे का प्याला था खिड़की पर, 

चकनाचूर अब नीचे गिर कर, 

मैंने तो यह नहीं किया! 

बदमाश है यह हवा। 

##
सीटी बजती है, छुक् छुक् होती है, 

दिखती नहीं रेल, पर सुनाई देती है, 

आवाज़ कैसे आई? 

यह तो हवा - और क्या? 

##
दिखती नहीं, 

बोलती नहीं, 

पर काम करती रहती है। 

##
यह तो है हवा। 

##
* License: [CC-BY]
* Text: Madhuri Pai
* Illustration: Rijuta Ghate
* Translation: Meenakshi Mukherjee
* Language: hi
