# చిరునవ్వులు చిందించని రోజు

##
శాంతి మరియు అరుణ్ ప్రాణస్నేహితులు. ఇద్దరూ కలసి తమాషాగా నవ్వుకొనే వారు. తరగతిగదిలో ఎన్నో రహస్యాలను పంచుకొనేవారు. పాఠశాల నుండి ఇంటికి వెళుతూ పరుగు పందేలను పెట్టుకొనేవారు. శాంతి ఎప్పుడూ చిరునవ్వులు చిందిస్తూ ఉండేది. 

##
ఒక రోజు శాంతి తరగతిలోకి తలను దించుకొని చాలా నెమ్మదిగా వచ్చింది. బాధ పడుతూన్నట్లు కనిపించింది. "నిన్ను ఎవరన్నా తిట్టారా?" అని అడిగాడు అరుణ్. శాంతి తలాడించింది కానీ ఏమీ చెప్పలేదు. ఆమె తలవంచుకొని కూర్చొని ఎవరి వంకా చూడలేదు. సోనా మేడమ్ "హాజరు" పిలిచినప్పుడు కూడా జవాబు చెప్పలేదు. సోనా మేడమ్ మరొక సారి గట్టిగా "శాంతి కుమారి" అని పిలిచింది. శాంతి తన చేతిని  పైకెత్తి  హాజరు చెప్పెంది. 

##
"ఏమిటి గొంతు నొప్పిగా ఉందా?" అని సోనా టీచర్ అడిగింది. శాంతి తలను ఊపిందే గానీ మారు మాట్లాడలేదు. ఆమె బుగ్గలు ఎరుపెక్కాయి, జ్వరంగా ఉన్నట్లు కనిపించింది. 

శాంతి "నీవు బాగానే ఉన్నావు కదా?" అని అడిగింది సోనా టీచర్. 

శాంతి తల ఆడించిందే గానీ, తలను పైకెత్తడానికి సాహసించలేదు. 

##
శాంతి ఎందుకు చాలా బాధగా కనిపిస్తోంది? 

"నీ తమ్ముడు బాగున్నాడు కదా?" 

"నీ పప్పీ బాగుందికదా?"

"మీ నానమ్మ క్షేమమే కదా?" స్నేహితులు అడిగిన ప్రతి ప్రశ్నకు శాంతి తల ఊపిందే కానీ, కనీసం తలను ఎత్తి ఎవరి వంకా చూడలేదు. 

##
అరుణ్ కూడా ఆమెను ఎలా ఐనా నవ్వించాలని అనుకొన్నాడు. ఒక ఉపాయన్ని ఆలోచించాడు. తన బ్యాగ్గు నుండి ఒక వస్తువుని బయటకు తీశాడు. శాంతికి చూపాలని పరుగెత్తాడు, కానీ అది తన చేతుల నుండి జారిపోయింది. శాంతి ఏదో తన వైపుకి ఎగురుకుంటూ రావడాన్ని గమనించి, దానిని ఒడిసి పట్టుకొంది. 

##
అది ఆకుపచ్చ రంగులో ఉన్న పెద్దకప్ప బొమ్మ. శాంతి కన్నులు ఆశ్చర్యంతో పెద్దవయ్యాయి. గట్టిగా అరిచి నోరు విప్పి బిగ్గరగా, నవ్వడం మొదలుపెట్టింది. అప్పుడు అరుణ్ తో పాటు  

స్నేహితులందరికీ కూడా శాంతి ఎందుకు నోరు తెరిచి నవ్వలేదో అర్థమయ్యింది. 

ఆమె పై డవడలోని నాలుగు ముందు పళ్ళు ఊడిపోవడం వలన నోరంతా బోసిగా మారింది. 

##
* License: [CC-BY]
* Text: Cheryl Rao
* Illustration: Saurabh Pandey
* Translation: Nagaraju Nichenametla
* Language: te
