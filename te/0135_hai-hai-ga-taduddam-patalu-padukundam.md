# హాయి హాయి గా తడుద్దాం,పాటలు పాడుకుందాం !

##
చిన్నారి చిట్టి చిట్టి పిల్లలూ మీకు చక్కటి పాటలు పాడే సుఖియ మామయ్య గురించి చెప్తాను , వినండి ,రాత్రి పడుకునేముందు మీరు
కూడా బామ్మ తో చందమామ పాటలు పాడించుకోండి,సరేనా !మనదేశంలో రాజస్తాన్ ఒక రాష్ట్రం ,ఆ రాష్ట్రం లో బితౌన ఒక గ్రామం .ఆ
వూళ్ళో సుఖియ అనే ఆయన వుండేవారు .సుఖియ పాటలు బాగా పాడేవారు.పిల్లలూ ,పెద్దలు అందరు ఆయన్ని సుఖియ మామయ్య
అని పిలిచేవారు .ఆ వూళ్ళో యే వేడుక జరిగినా సుఖియ మామయ్య పాట తప్పకుండా పాడాల్సిందే !ప్రక్క వూళ్ళో ఝతౌరలో సుఖియ
మామయ్యను పాట కోసం పిలిచారు . సరే మన సుఖియ బయల్దేరారు .

##
తన మీసాలను గుండ్రంగా తిప్పుతూ నవ్వుకుంటూ "మబ్బుల్లారా రండీ,గుండ్రంగా తిరుగుతూ రండీ "అనిపాడుకుంటూ నాట్యం చేస్తూ వున్నారు .

##
అలా నాట్యం చేస్తుంటే ధుప్,ధుప్ ,ధుప్ ,ధుప్ అని శబ్దం మన సుఖియకి వినిపించింది వెనక్కి తిరిగి చుస్తే ఒక పెద్ద డైనోసారో సుఖి య
పాటకు నాట్యం చేస్తూ కనిపించింది .సుఖియ కూడా దాన్ని చూసి నాట్యం చేసారు .

##
"మబ్బుల్లారా రండీ ,మబ్బుల్లారా రండీ ,నీళ్ళల్లో ఆడు కుంటాం,హాయిగా మాపైన కురవండి ,లల్ల,లల్ల ,"అని సుఖియ ,డైనోసారో యిద్దరూ
ఆనందం గా పాడుకుంటూ నాట్యం చేస్తున్నారు .

##
వాన దేవుడికి వాళ్ళ పాట నచ్చేసింది .వెంటనే నల్లటి మబ్బులో మెరుపులు వచ్చేసాయి.పెద్ద వాన కురిసింది .మన మామయ్య ,డైనిసారో
వానలో తడుస్తూ గుండ్రం గా తిరుగుతూ నాట్యం చేస్తున్నారు .వానలో తడుస్తుంటే బలే బలే బాగుంది .

##
సుఖియ దగ్గర చిన్న గొడుగు వుంది ,అది విప్పి యిద్దరు వేసుకుని వానలో తడుసుకుంటూ ఝతౌర గ్రామానికి బయలు దేరారు. పిల్లలూ కథ బాగుంది కదూ,పాటలకు జంతువులూ నాట్యం చేస్తాయి ,మీ ఇంట్లో బుజ్జి కుక్కపిల్ల వుంటే చక్కగా పాట పదండి ,అప్పుడు
అది తోక ఊపుకుంటూ నాట్యం చేస్తుంటే ఒక ఫోటో తీసి నాకు పంపిస్తారుగా !నాకు తెలుసు మీరంతా మంచి పిల్లలు.

##
* License: [CC-BY]
* Text: Mala Kumar, Manisha Chaudhry
* Illustration: Rajiv Eipe
* Translation: Rajyalakshmi
* Language: te
