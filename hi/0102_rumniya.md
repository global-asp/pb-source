# रुमनिया

##
बहुत दिनों पहले की बात है जब रुमनिया नन्ही सी बच्ची थी। नाना, नानी, और रुमनिया किसी की शादी में गए। दावत में सैकड़ों लोग थे। ज़्यादातर लोग खाने की मेज़ों के आसपास भीड़ लगा रहे थे।

##
अब क्या हुआ कि नानी से रुमनिया खो गई।नानी बहुत आशावादी हैं। आशावादी वह होते हैं जो हर बात के अच्छे पहलू को ढूँढ निकालते हैं।

##
कुछ खो जाए तो नानी परेशान नहीं होतीं। उन्हें लगता है कि हर चीज़ वापस मिल जाती है, और आखिर में सब कुछ ठीक ठाक हो जाता है।

##
तो हुआ यह कि रुमनिया के खोने को लेकर नानी खास परेशान नहीं हुईं।

उधर नन्ही रुमनिया जो बस डेढ़ बरस की थी, काफ़ी परेशान हुई।

##
लेकिन बच्चों की तरह रोने-धोने के बजाय रुमनिया ने खुद कुछ करने की ठानी।

##
उस भीड़-भड़क्के में लोगों के चेहरे देखकर अपनी नानी को ढूँढ पाना बहुत ही मुश्किल था।

##
असल में लोगों के पैरों की ओर देखकर जूतों और चप्पलों से किसी को पहचानना कहीं ज़्यादा आसान था!

##
तो रुमनिया ने वही किया। कमरे के एक ओर से शुरू करके रुमनिया हर औरत की साड़ी सरका-सरका कर उसके पैर देखती चली गई।

##
आखिर उसे जानी-पहचानी साड़ी और चप्पलें मिल ही गईं! और अब रुमनिया ने ऊपर साड़ीवाली का चेहरा देखा तो नानी का ही चेहरा निकला!

##
रुमनिया को गोद में उठाते हुए नानी अपनी सहेली से बोलीं, "मैंने कहा था ना कि फ़िक्र की कोई बात नहीं है! खोई हुई चीज़ें आखिर मिल ही जाती हैं।"

##
* License: [CC-BY]
* Text: Rukmini Banerji
* Illustration: Henu
* Translation: Madhubala Joshi
* Language: hi
