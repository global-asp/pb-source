# మనమెందుకు మిణుగుపురుగుల్లా ప్రకాశించలేం?

##
చీకటిలో కాంతిని వెదజల్లే చిన్న కీటకాలు మిణుగు పురుగులు. ఇవి ఎంతో వెలుగుని విరజిమ్ముతున్న చిన్న చిన్న నక్షత్రాల లాంటివి. నేను కూడా వాటిలాగా కాంతిని విరజిమ్మాలని అనుకొన్నా అలా చేయలేను. అయితే, నీకు తెలుసా? అవి అలా ఎందుకు మెరుస్తూ ఉంటాయి? నువ్వు, నేను ఆవిధంగా ఎందుకు వెలుగుని విరజిమ్మలేము?

##
వెన్నల లేని చీకటి రోజుని ఊహించండి. మీ తోటి విధ్యార్థులతో కలసి ఒక విహారయాత్రకు వెళ్ళి ఆ చీకటిరోజు దారి తప్పిపోయారనుకోండి, అపుడు ఏం చేస్తారు? మీ దగ్గర ఉన్న టార్చ్ లైట్ ని వెలిగిస్తూ, ఆరిపేస్తూ మీ మిత్రులకు సందేశాన్ని పంపిస్తారు కదా!

##
ఇలాగే మిణుగు పురుగులు కూడా చేస్తాయి. వీటికి కరెంటు బిల్లులను చెల్లించడం లేదా బల్బ్ లు బర్న్ అవ్వడం లాంటి సమస్యలు ఉండవు, ఎందుకంటే ఇవి నిరంతరంగా కాంతిని వెదజల్లగలవు. అవి నిరంతరం వెలుగుని విరజిమ్ముచూ, చుట్టూ తిరుగుతూ ఎంతో సంతోషంతో ఉంటూ అందరినీ ఆకర్షిస్తూ ఉంటాయి.

##
ల్యూసీఫెరేస్ అనే ప్రోటీన్ మరియు ల్యూసిఫెరాన్ అనే వర్ణదం (రంగుపదార్థం) వలన మిణుగు పురుగులు కాంతిని వెదజల్లుతాయి. మనశరీరంలో కండరాలు, ఎముకలు మరియు చర్మం మొదలైనవి ఏర్పడడానికి ప్రోటీనులు అవసరమౌతాయి.

మొక్కలలోనూ మరియు జంతువులలోనూ సహజంగా ఉండే రంగు పదార్థాలను వర్ణదాలు అంటారు. ఈ రెండు పదార్థాలు మిణుగు పురుగులోని జీర్ణాశయంలో ముందే ఉన్న ఆమ్లజనితో కలసి మనలను ఆశ్చర్యంలో ముంచెత్తేలా వెలుగుని వెదజల్లుతాయి.

##
మిణుగు పురుగులు జీవప్రకాశితాలు. ఇవి కాక ప్రకృతిలో చాలా రకాలైన చేపలు, సముద్రజీవులు కూడా ఇలా కాంతిని వెదజల్లగలవు.

##
మిణుగు పురుగుల్లోని వెలుగు మన ఇంట్లో బల్బ్ లను వెలిగించి ఆరిపేసే స్విచ్ లగా వెలుగుతూ ఆరిపోతూ ఉంటుంది. వెలుగునిచ్చే శరీరభాగమైన కడుపుకి మెదడు నుండి వచ్చే ఒక ప్రత్యేక ప్రేరణతో ఒక జీవరసాయన చర్య జరిగి మిణుగు పురుగులు ప్రకాశిస్తాయి.

##
పెద్ద మిణుగు పురుగులు తమ జీవన సహచరులను ఎన్నుకొనేందుకు ఈ కాంతిని వెలువరిస్తాయి. నిజానికి, ఎక్కువ సమయం వెలుగుని విరజిమ్మే లేదా వేగంగా వెలుగుని ప్రదర్శిస్తూ ఆర్పివేసే మగకీటకాలను ఆడ మిణుగుపురుగులు ఇష్టపడుతాయి.

ఇలాంటి మిణుగు పురుగులను చూడగానే ఆడపురుగులు కూడా వెలుగుని చిందిస్తాయి. ఈ రెండూ కలిసి కొత్త మిణుగు పురుగులని ఉత్పత్తి చేస్తాయి.

##
పెద్ద వాటిలాగా కాకుండా పిల్ల మిణుగు పురుగులు తమ వెలుగుని శత్రువుల నుండి రక్షించుకోవడానికి ఉపయోగించుకుంటాయి. వీటి శరీరాలల్లో ఉండే రసాయనాలు విషమేకాక మిగిలిన జంతువులకు మింగుడు పడవు. దీని వలన వీటిని తినడానికి ప్రయత్నించే జంతువులు వీటిని తినడం మానేసి మిగిలిన కీటకాలను తింటాయి.

##
ఇవి ఒంటరి కీటకాలు కాదు. ఈ భూమిపై 2000 కంటే ఎక్కువ జాతుల మిణుగు పురుగులు ఉన్నాయి. వసంతకాలంలోని చీకటిరాత్రులలో మీ చుట్టూ కాంతిని వెదజల్లే ఇలాంటి కీటకాలను చూడవచ్చు.

ఇవి మీ వేళ్ళ కంటే చిన్నవిగా ఉన్నా ఎక్కువ సంఖ్యలో ఉన్నప్పుడు మొత్తం తోటను తమ వెలుగుతో నింపగలవు.

ఇది వినడానికి వింతగా ఉంది కదా? అయినా ఇది నిజం?

##
మిణుగు పురుగులకు సంబంధించిన ఆశ్చర్యపరిచే విషయాలు

1. మిణుగులు ఎగిరే కీటకాలు కాదు ఇవి పురుగులు మాత్రమే. వీటిని సాధారనంగా లైటింగ్ బగ్స్ అంటున్నా ఇవి బగ్స్ కావు.

2. వివిధ జాతులకు చెందిన మిణుగు పురుగులు వివిధ రంగుల్లో ప్రకాశిస్తాయి, సాధారణంగా ఇవి పసుపు పచ్చ నుండి ఆకుపచ్చని రంగులను విరజిమ్ముతాయి. నిశీధి సమయంలో తిరిగే మిణుగులు ఆకుపచ్చని రంగుని, సాయం సమయాల్లో తిరిగే మిణుగులు పసుపుపచ్చని రంగుని వెదజల్లుతాయి.

##
౩. మిణుగుల్లో చిన్నపురుగులని, ఇతర జాతులకు చెందిన మిణుగు పురుగులను తినే మాంసాహార జాతులు కూడా ఉన్నాయి.

4. మిణుగు పురుగులే కాకుండా వీటి గుడ్లు, మరియు లార్వాలు కూడా వెలుగుని విరజిమ్ముతాయి. మిణుగు పురుగుల గుడ్లను తాకినట్లైతే అవి స్పర్శకు కూడా వెలుగుని వెదజల్లుతాయి.

5. అంటార్కిటికా ఖండంలో తప్ప అన్ని ఖండాలలోనూ ఇవి కనిపిస్తాయి. ఇవి ఉష్ణమండలాల శీతోష్ణస్థితిలో ఎక్కువగా ఉన్నా ఉష్ణమండలాలలో కూడా జీవిస్తాయి. వేసవికాలంలో, అడవుల్లో, గడ్డిమైదానాల్లోనూ మరియు ఉద్యానవనాలలో కనిపిస్తాయి. శీతలంగా ఉండే అంటార్కిటికాలో ఇవి నివసించలేవు.

##
కృత్యాలు

ప్రకృతిలో మిణుగు పురుగులు కాకుండా వెలుగును చిందించే సజీవుల మరియు నిర్జీవుల జాబితాను తయారుచేయండి.

గుంపులొ అందరూ ఆటలు ఆడుకుంటున్నప్పుడు మిమ్ములను మిణుగు పురుగుల్లా ఊహించుకొని, చేతిలో టార్చిని పట్టుకొని వివిధ ఆకారాలను ఏర్పరచండి.

##
వ్యర్థాలతో మిణుగు పురుగుల బొమ్మలను తయారుచేయడం.

ఉదాహరణకు ఒక ప్లాస్టిక్ సీసాను మరియు గ్లోస్టిక్ ను ఉపయోగించి మిణుగు పురుగుని తయారుచేయడం.

##
* License: [CC-BY]
* Text: Nabanita Deshmukh
* Illustration: Samidha Gunjal
* Translation: Nagaraju Nichenametla
* Language: te
