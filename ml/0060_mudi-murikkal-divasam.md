# മുടി മുറിക്കൽ ദിവസം

##
ശൃംഗേരി ശ്രീനിവാസൻ ആണ്ട് തോറും മുടിവെട്ടുന്ന ദിവസമായിരുന്നു അത്. 

##
പതിവു പോലെ ശൃംഗേരി ശ്രീനിവാസൻ  വീട്ടിൽ നിന്നും ക്ഷുരകന്റെ അടുത്തേക്ക് പോയി.

##
പക്ഷെ ക്ഷുരകൻ പറഞ്ഞു," ഇന്നേ ദിവസം , ഇത്രയും നീളമുള്ള മുടി മുറിക്കാൻ എനിക്ക്  തീരെ സമയമില്ല". 

##
സങ്കടത്തോടെ , തന്റെ ഭാര്യയോട് സഹായം അഭ്യർത്ഥിക്കാനായി ശൃംഗേരി ശ്രീനിവാസൻ വീട്ടിലേക്ക് പോയി.

##
പക്ഷെ അദ്ദേഹത്തിന്റെ ഭാര്യ പറഞ്ഞു," ഇന്നേ ദിവസം , ഇത്രയും നീളമുള്ള മുടി മുറിക്കാൻ എനിക്ക്  തീരെ സമയമില്ല".

##
അരിശത്തോടെ ,തന്റെ സുഹൃത്തായ തയ്യൽക്കാരന്റെ അടുത്തേക്ക്  ശൃംഗേരി ശ്രീനിവാസൻ പോയി.

##
പക്ഷെ  തയ്യൽക്കാരൻ പറഞ്ഞു," ഇന്നേ ദിവസം , ഇത്രയും നീളമുള്ള മുടി മുറിക്കാൻ എനിക്ക്  തീരെ സമയമില്ല".

##
അൽപം വേവലാതിയൊടെ , തന്റെ മറ്റൊരു സുഹൃത്തായ ആശാരിയേ കാണാനായി ശൃംഗേരി ശ്രീനിവാസൻ പോയി .

##
പക്ഷെ ആശാരി പറഞ്ഞു," ഇന്നേ ദിവസം , ഇത്രയും നീളമുള്ള മുടി മുറിക്കാൻ എനിക്ക്  തീരെ സമയമില്ല".

##
പാവം ശൃംഗേരി ശ്രീനിവാസൻ. ഈ ആണ്ടു മുടി മുറിക്കൽ ദിവസം ആ‍രും അദ്ദേഹത്തിന്റെ മുടി മുറിക്കുമെന്നു തോന്നുന്നില്ല.

##
കരഞ്ഞു കൊണ്ട് , ഗ്രാമത്തിന് അടുത്തുള്ള കാട്ടിലേക്കു അയാൾ ഒറ്റക്ക് നടന്നു പോയി.

##
ഒരു ഗുഹയുടെ അടുത്തിരുന്ന് ഉറക്കെ കരയാൻ തുടങ്ങി.

##
"ഇന്നത്തെ ദിവസം തീരാറായി. മുടി മുറിക്കാതെ ഞാൻ എങ്ങനെ ആണ് എന്റെ വാക്ക് പാലിക്കുക? എന്റെ ദൈവമേ, എന്നെ ഒന്നു സഹായിക്കൂ ! "

##
ഗുഹയ്‍ക്കുള്ളിൽ സമാധാനമായി കിടന്നുറങ്ങുകയായിരുന്ന ഒരു കടുവയ്ക്ക് ഈ ബഹളം തീരെ ഇഷ്ടപ്പെട്ടില്ല.

##
അവൻ പുറത്ത് വന്ന്  ,തന്റെ കൈകൾ ഉയർത്തി അലറിക്കൊണ്ട്  ശൃംഗേരി ശ്രീനിവാസന്റെ നേർക്ക് വന്നു  

##
പാവം ശൃംഗേരി ശ്രീനിവാസൻ , അയാൾ പേടിച്ചു വിറച്ചു, വിറച്ചു , വിറച്ചു ,

##
.... തലയിലുള്ള മുടി മുഴുവനും കൊഴിഞ്ഞു പോയി ! 

##
ശൃംഗേരി ശ്രീനിവാസൻ ഗ്രാമത്തിലോട്ട് ഒരൊറ്റ ഓട്ടം വെച്ചു കൊടുത്തു.

കടുവ പിന്നെയും ഉറക്കം പിടിച്ചു.

##
ഇനി, കുറെ നാളെത്തേക്ക്  ശൃംഗേരി ശ്രീനിവാസന് മുടി മുറിക്കേണ്ട  ആവശ്യമേ വരില്ല.  

##
* License: [CC-BY]
* Text: Rohini Nilekani
* Illustration: Angie & Upesh
* Translation: Indu Venugopal
* Language: ml
