# ఆలూ, మాలూ, కాలూ

##
మొట్టమొదటి సారిగా మాలూ తోటలోంచి కూరగాయలు కోస్తున్నాడు. అతను ఎర్రటి టమోటాలు, పొడుగాటి వంకాయలు, పచ్చగా, తాజాగా ఉన్న బెండకాయలు కోసాడు. 

##
“బాగా చేసావు మాలూ, వెళ్ళి కొన్ని బంగాళాదుంపలు కూడా తీసుకురా,” అంది బామ్మ. 

##
మాలూ అన్నీ పాదులూ, చెట్లూ మరియు మొక్కలూ వెతికాడు . కానీ ఎక్కడా
బంగాళాదుంపలు కనిపించలేదు. 

##
“బామ్మా, బంగళాదుంప ఇంకా కాయలేదు,” అంటూ కూరగాయల బుట్ట క్రింద పెట్టాడు మాలూ. 

“లేదు మాలూ! తొటలో బోల్డన్ని బంగళాదుంపలు ఉన్నాయి, జాగ్రత్తగా చూడు,” అంది బామ్మ. 

##
మాలూ మళ్ళీ తోటలోకి వెళ్ళాడు. 

కాలు అతని వెనకాలే వెళ్ళింది. 

మాలూ దుంపల కోసం వెతుకుతుంటే, అతనికి "భౌ, భౌ," అని అరుపు వినబడింది. 

##
"కాలూ ఆగు, కాలూ ఆగు!" అని అరుస్తూ కాలూ వెనక పరిగెత్తాడు మాలూ. 
"తోటంతా పాడుచేయకు," అన్నాడు. ఇంతలోనే కాలూ కాళ్ళతో తవ్వుతున్నచోట, మట్టిలో చూస్తే ఏమున్నాయో తెలుసా? పెద్ద పెద్ద బంగళాదుంపలు. 

##
“బాగా చేసావు కాలూ! నువ్వు బంగళాదుంపలు ఎక్కడున్నాయో పట్టేసావు,” అంటూ తన బుట్టలో దుంపలు నింపసాగాడు మాలూ. 

##
* License: [CC-BY]
* Text: Vinita Krishna
* Illustration: Suvidha Mistry
* Translation: P. Santha Devi
* Language: te
