# सूरज आणि शेरसिंग

##
सूरज शेरसिंगबरोबर बागेत खेळत होता. शेरसिंग म्हणजे वाघोबाचा चेहरा असणारा चेंडू. 

##
अचानक शेरसिंग उंच उडाला आणि डुबूक करून पाण्यात पडला. 

##
एक कुत्रा आला आणि त्यानं शेरसिंगचा कान पकडला. त्याला गदागदा हलवलं. 

शेरसिंगनं आपले घडी घातलेले हात बाहेर काढले. 

##
आपल्या हातांनी कुत्र्याचं तोंड उघडलं आणि तो सुटून वर उडाला. आणि तो पडला घसरगुंडीवर. गडगडत खाली-खाली येत असताना त्याच्या पाठोपाठ एक ढब्बूढोल मुलगा घसरत आला. 

##
शेरसिंगला त्यानं वाळूत अगदी चिरडून टाकलं. शेरसिंगनं त्या जाड्याला चिमटा काढला. जाड्यानं उडी मारली आणि शेरसिंग तिथून पुढे उडाला. 

##
मग थेट पडला एका छोट्या बोगद्यात. तिथे तो गोल-गोल, गोल-गोल फिरला. 

##
नंतर उडी मारून बाहेर आला. तर काय? 

कोण बरं वाट बघत होतं तिथे त्याची? 

तर आपला सूरज! 

##
* License: [CC-BY]
* Text: Anupa Lal
* Illustration: Suvidha Mistry
* Translation: Mukund Taksale
* Language: mr
