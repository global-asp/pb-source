# Good night Tinku

##
चन्द्रिकया शोभमाणा रात्रिः सा। मङ्गोः कृषिक्षेत्रे सर्वे प्राणिनः सुप्ताः असन्...टिङ्कुं विहाय!

##
"निद्रातुं न इच्छामि, अम्ब” मन्दस्वरेण अवदत् टिङ्कुः। परम् अम्बा तद्वचनं न श्रुतवती। सा प्रसुप्ता आसीत्। सः कदाचित् वामतः कदाचित् दक्षिणतः परिवर्तते। कदाचित् उदरस्य उपरि शेते कदाचित् पृष्ठस्य उपरि। परन्तु तेन निद्रा नैव प्राप्ता।

##
अतः सः रात्रिभ्रमणाय प्रस्थितः। उपरि आकाशे सः चन्द्रं दृष्टवान्| श्वेतवर्ण: वृत्ताकार: चन्द्रः अधः तं दृष्ट्वा स्मयते। सः अतीव प्रसन्नः। “रात्रिः बहु रमणीया अस्ति” इति टिङ्कुः अचिन्तयत्।

##
बहुदूरे कस्यचित् वृक्षस्य अग्रभागे केचन लघुदीपाः दृश्यन्ते। तेषु एकः बिन्दुदीपः अधः उड्डीय अधः आगतः। “अहं प्रभाकीटकः।” इति अवदत् स: बिन्दुदीपः। अहम् अन्धकारे प्रकाशे।

“किं त्वं मम मित्रं भवसि?” टिङ्कुः अपृच्छत्।

“आं, निश्चयेन!” प्रभाकीटकः अवदत्।

##
कश्चन उड्डीय वृक्षात् अधो-मुखः अलम्बत।

“पक्षि, तव नाम किम्?” अपृच्छत् टिङ्कुः।

“अहं पक्षी न अस्मि, अहं जतुका अस्मि, अहं रात्रौ द्रष्टुं शक्नोमि” जतुका अवदत्।

“किं त्वं मम मित्रं भवसि?” टिङ्कुः अपृच्छत्।

“आं, निश्चयेन!” जतुका अवदत्।

##
कानिचन पर्णानि समीपस्थे गुल्मे अकम्पन्त। कश्चन उपगूहति तत्र। “कः त्वम्” अपृच्छत् टिङ्कुः।

“अहं शृगालः अस्मि” इति अवदत् शृगालः। “अहं रात्रौ विहरामि।”

“किं त्वं मम मित्रं भवसि?” टिङ्कुः अपृच्छत्।

“आं, निश्चयेन!” शृगालः अवदत्।

##
द्वे प्रकाशमाने नयने तं कस्माच्चित् वृक्षात् अपश्यताम्।

“कः त्वम्” अपृच्छत् टिङ्कु:।

“अहम् उलूकः अस्मि” इति अवदत् उलूकः।

“अहं रात्रौ आहारार्थं मृगयामि।”

“किं त्वं मम मित्रं भवसि?” टिङ्कुः अपृच्छत्।

“आं, निश्चयेन!” उलूकः अवदत्।

##
“झी... ! झी...!”

“कः अस्ति अत्र?” टिङ्कुः अपृच्छत्।

“अहं झिल्लिका अस्मि” झिल्लिका अवदत्।

अहं निशायां कूजामि।

“किं त्वं मम मित्रं भवसि?” टिङ्कु: अपृच्छत्। “आं, निश्चयेन!” झिल्लिका अवदत्।

##
टिङ्कुः, तस्य मित्राणि च कूर्दित्वा, लुठित्वा, दोलयित्वा च बहुधा क्रीडितवन्तः यावति निद्रावशात् टिङ्कुना जृम्भितम्। “अहं निद्रातुम् इच्छामि| मया गृहं गन्तव्यम्” टिङ्कुः अवदत्। बहूनां मित्राणां प्राप्त्या सः आनन्दितः आसीत्।

मातुः समीपे लालयन् सः अवदत् “अम्ब! रात्रिः नैव निर्जना। रात्रिः अद्भुतैः जन्तुभिः भरिता अस्ति।”

“आम्!” प्रत्यवदत् अम्बा। “वन्य-कुक्कुराः इव तव मित्राणि निशाचराः।”

##
निशाचराः जन्तवः रात्रौ एव खादन्ति, क्रीडन्ति, कार्याणि कुर्वन्ति च। ते दिने विश्रामं कुर्वन्ति। इदानीं त्वया स्वपनीयम्। श्वः तव दिनसहचरैः सह क्रीडितुं निद्रा एव तुभ्यं शक्तिं दास्यति। शुभरात्रिः, वत्स!” सा तं गाढम् आलिङ्ग्य अवदत्।

##
प्रकाशमानः वृत्ताकारः चन्द्रः स्वस्य प्रशान्तां प्रभां प्रसारयन् रात्रिपर्यन्तं अशोभत। टिङ्कुः च आरात्रि सुखनिद्राम् अकरोत्!

##
* License: [CC-BY]
* Text: Preethi Nambiar
* Illustration: Sonal Goyal, Sumit Sakhuja
* Translation: Sujata Ramesh
* Language: sa
