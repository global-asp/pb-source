# चलो किताबें खरीदने

##
एक दिन दादाजी ने मेरे भाई और मुझे कुछ पैसे दिये। 

“जाओ! किताबें खरीद लाओ,” उन्होंने कहा। 

हम दोनों बहुत खुश हुए। 

हम दोनों को पढ़ना बहुत अच्छा लगता है। 

##
क्या हम अभी जायें?  क्या हम बाद में जायें? 

क्या हम आज चलें?  क्या हम कल जायें? 

हमने तय कर लिया कि अभी जाते हैं। 

##
क्या हमें बड़े बाज़ार जाना चाहिए?  क्या हमें छोटी दुकान में जाना चाहिए? 

क्या हमें किसी के साथ जाना चाहिए?  क्या हमें अकेले जाना चाहिए? 

हमने तय किया कि केवल हम दोनों छोटी दुकान में जायेंगे। 

##
हमें किताबों की छोटी दुकान पसंद है। 

यह छोटी ज़रूर है लेकिन यहाँ बहुत सी किताबें हैं। 

दुकानदार हमें पहचानता है। 

वह हमेशा हमारी मदद करता है। 

##
क्या हमें ऐसी किताब खरीदनी चाहिए जिसमें ढेर सारे चित्र हों? 

क्या हमें वह किताब खरीदनी चाहिए जिसमें खूब कहानियाँ हों? 

क्या हम पतली सी किताब खरीदें? 

##
हम तय नहीं कर पाये। 

दुकानदार हमें देखकर मुस्कराया।  “बच्चों, आओ मेरे साथ,” उसने कहा।  “यह किताबें जानवरों के बारे में हैं। वे परियों के बारे में हैं।  ऊपर वाली लड़ाइयों के बारे में हैं। तुम्हें जो चाहिए, ले लो।” 

##
मैंने कुछ किताबें उठायीं।  मेरे भाई ने कुछ किताबें उठायीं। 

मैं फ़र्श पर बैठ गई।  वह कुर्सी पर बैठ गया। 

और हम दोनों पढ़ते गये, पढ़ते गये और पढ़ते गये। 

##
कितनी शान्ति थी वहाँ!  कहीं कोई आवाज़ नहीं।  

एक घंटा बीता।  दो घंटे बीते। 

आखिर में, हम जान गये कि कौन सी किताबें खरीदनी हैं। 

##
दुकानदार हमें देखकर मुस्कराया। मैंने एक मोटी किताब खरीदी जिसमें बहुत सी कहानियाँ थीं। 

मेरे भाई ने एक बड़ी किताब खरीदी जिसमें बहुत सी तसवीरें थीं। 

हम दौड़कर दादाजी के पास घर आये। उनके बिस्तर पर चढ़कर बैठ गये। 

उन्होंने अपने पास बैठा लिया।  हम पढ़ते रहे, पढ़ते रहे, पढ़ते रहे... 

##
* License: [CC-BY]
* Text: Rukmini Banerji
* Illustration: Santosh Pujari
* Translation: Pratham Books Team
* Language: hi
