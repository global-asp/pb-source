# సుశీల ముగ్గులు

##
సుశీల తమిళనాడులో నివసిస్తుంది. 

కోలం (అంటే ముగ్గులు) వేయడం ఆవెు వాళ్ళ అమ్మ దగ్గర నేర్చుకుంది. 

##
ప్రతి పొంగల్ పండుగకి (అంటే సంక్రాంతి) ఒక ముగ్గు మొత్తం తనే వేస్తుంది. 

##
సుశీలకు ముగ్గులు వేయడం అంటే ఎంతో ఇష్టం! 

ఆమె నేలమీద, మెట్లమీద, గోడల మీద కూడా ముగ్గులు వేస్తుంది... 

##
...రైళ్ళ మీద, ఎత్తైన భవనాల పక్కగోడల మీద... 

##
...ఇంకా ఆకాశంలో ఎగిరే గాలిపటాల మీద కూడానూ. 

సుశీల ముగ్గులను అందరూ మెచ్చుకునేవారు! 

##
ఒక రోజు, వైమానిక దళంవారు ముగ్గువేయడంలో తమకు సహాయం చెయ్యమని ఆమెను అడిగారు! 

సుశీల ఆ వైమానికులకు తమ విమానాలను ఎలా దింపి, దూసి, తిప్పాలో చెప్పింది...

##
...నిమిషాల్లో, ఆ నగరంలో అందరికీ కనిపించేలా ఆకాశంలో ఒక పెద్ద, అందమైన, రంగురంగుల ముగ్గు వెలిసింది! 

##
ఆ రాత్రి, సుశీల వాళ్ళ డాబా మీద నిలబడి ఆకాశం వైపు చూసింది. ఆమెకు తనకేసి చూస్తూ మెరుస్తున్న నక్షత్రాలు కనిపించాయి. 

సుశీల తన తరువాతి ముగ్గును ఎక్కడ వేస్తుందని మీరు అనుకుంటున్నారు? 

##
చేత్తో కానీ, చుక్కలను కలిపి కానీ వేసే అందమైన డిజైన్లను  

రంగవల్లులు అంటారు. 

కొత్త రోజును ఆహ్వానించడానికి  

ప్రజలు వారి ముంగిళ్ళలో రంగవల్లులు తీరుస్తారు.  వాటివలన అదృష్టం కలిసివస్తుందని కూడా నమ్ముతారు. 

సాంప్రదాయంగా ముగ్గులను వరిపిండితో వేస్తారు.  

రంగవల్లులను ముగ్గు అనీ, కోలం అనీ, రంగోలీ అనీ, చౌక్పుర్న, అల్పన లేదా హసే చిత్తర అనీ అంటారు.  

మీరుంటున్న ప్రాంతంలో ముగ్గులను ఏమని పిలుస్తారు? 

##
* License: [CC-BY]
* Text: Sridala Swami
* Illustration: Priya Kuriyan
* Translation: Sugunasri
* Language: te
