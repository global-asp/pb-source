# আম্মুর কুকুরের ছানা

##
আম্মুর কাছে কোনো কুকুরের ছানা ছিল না।
কিন্তু সে স্কুলে সবাইকে বলেছিল তার কাছে আছে।

##
সে বেনুকে বলল, "আমার কুকুরের ছানার নাম হলো শংকর।"
সে আব্দুলকে বলল,"শংকর কলা খায়।"
সে কুমারীকে বলল,"শংকর কালো রঙের।"

সে উন্নিকে বলল, "শংকর আমার সাথে বল খেলে।"

##
বেনু, আব্দুল, কুমারী আর উন্নি আম্মুকে জানায় ওরা আম্মুর বাড়িতে আসবে শংকরকে দেখতে।
আম্মু মাথা নাড়িয়ে জানালো, "না, তোমরা আসতে পারো না।"

##
"কেন" তারা জিজ্ঞেস করলো।
আম্মু বলল, "কারণ শংকর বেশী ভিড় দেখলে ভয় পায়।"
কুমারী বলল, "তাহলে আমরা ওর সাথে এক এক করে খেলব।"

##
"না। তুমি পারো না।" আম্মু বলল।
"কেন " উন্নি জিজ্ঞেস করলো।
আম্মু বলল, "কারণ আমরা আজকে বাইরে যাচ্ছি।"

##
আব্দুল বলল, "তাহলে আমরা কালকে আসব।"
বেনু বলল, "আমরা ওর জন্য কলা নিয়ে আসব।"
কুমারী বলল, "আমরা ওর সাথে এক এক করে খেলব।"
আম্মু বলল, "ঠিক আছে।" সে আর কি বলবে বুঝতে পারল না।

##
সেদিন বিকেলে আম্মু তার বাবাকে জিজ্ঞেস করলো যদি সে আম্মুকে একটা কুকুরের ছানা কিনে দেয়। তার বাবা বললেন, "দেখা যাক।"
আম্মু বলল, "কিন্তু এটা ভীষণ জরুরী।" তার বাবা হেসে উঠলেন। আম্মু রাতে খাবার খেলো না। তার শরীর খারাপ লাগছিল।

##
সে আগামী দিনের কথা ভাবতে চাইছিল না।
সকালে তার মা বললেন, "তোমাকে দেখতে অসুস্থ লাগছে। "
সে আম্মুর কপালে হাথ দিয়ে দেখল। তার জ্বর এসেছিল।

##
তার মা বললেন, "আজকে তুমি বাড়িতে থাকো।"
তাই আম্মু স্কুলে গেল না।
সে সারাদিন বিছানায়ে শুয়ে থাকলো। সে একটুও হাসছিল না।
সে শুধু একটা পাউরুটি খেলো।

##
বিকেলে বেনু, আব্দুল, কুমারী আর উন্নি তার বাড়িতে এলো।
উন্নি জিজ্ঞেস করলো, "তুমি আজ স্কুলে এলে না কেন?"
আম্মু বলল, "আমার শরীর খারাপ।"

##
আব্দুল বলল, "আমরা শংকরকে দেখলাম।"
আম্মু জিজ্ঞেস করলো, "কোথায়?"
কুমারী বলল, "বাগানে।"

##
আব্দুল বলল, "ও বল খেলতে চাইল না।"
আম্মু তাড়াতাড়ি বিছানা থেকে উঠে পড়ল। সে দৌড়ে বাইরে গেল।

##
সত্যি। তার বাগানে একটা কুকুরের ছানা ছিল. শংকর!
বেনু বলল, "কিন্তু ওর রং কালো না, ওর রং খয়েরি।"
আম্মু বলল, "ওহ, ওটা আমি এমনি বলেছিলাম।"

##
আব্দুল বলল, "ও ভিড়ে ভয় পায় না।"
আম্মু বলল, "ওহ, ওটা আমি এমনি বলেছিলাম।"

##
উন্নি বলল, "ও বল খেলতে ভালবাসে না।"
আম্মু বলল, "ওহ, ওটা আমি এমনি বলেছিলাম।"

##
কুমারী বলল, "কিন্তু ও কলা খেতে ভালবাসে।
আম্মু খুশি হয়ে হেসে বলল, " আমি বলেছিলাম। তাই না?"

##
* License: [CC-BY]
* Text: Sowmya Rajendran
* Illustration: Soumya Menon
* Translation: Piyali Saha
* Language: bn
