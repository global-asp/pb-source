# আমার বালবাড়ি

##
এটা আমার স্কুল। আমার স্কুলের নাম বালবাড়ি।

##
বালবাড়ি একটা ছোট্টো স্কুল। আমাদের মতো ছোটোদের জন্য।

আমি আর আমার ভাই মোনু বালবাড়ি স্কুলে যাই।

##
দরজার পাশে আমরা আমাদের চটি আর জুতো খুলে রাখি।
সবাই নিজের চটি বা জুতো এক লাইনে সাজিয়ে রাখে। এভাবে রাখলে ভালো দেখায়।

##
দেওয়ালের ধারে আমরা আমাদের টিফিন বাক্সগুলো রাখি। 
টিফিন বাক্সগুলো -  কোনোটা বড় কোনোটা ছোট।  জলের বোতলগুলো দেওয়ালে ঝোলানো থাকে।  বোতলগুলো কতরকম রংএর – লাল, নীল, সবুজ, হলদে............

##
আমি গুনতে ভালবাসি। মোনু নানারকম আকারের ব্লক নিয়ে খেলে।
ও পুঁতি নিয়ে খেলতেও ভালবাসে। আমি ফুঁটকি আঁকা তাস নিয়ে খেলতে ভালবাসি। আমাদের দিদিমণি বলেন এইসব নিয়ে খেললে আমাদের বুদ্ধি বাড়বে।

##
আমরা ব‍ই পড়ি। কিছু কিছু ব‍ইতে ছবি আছে।
দিদিমণি হরফ সেখান।
উনি বলেছেন আমি খুব তাড়াতাড়ি পড়তে পারব, কারণ আমি সব হরফ চিনে গেছি। আমি বাক্যও পড়তে পারি। দিদিমণি এটা জানেন না।

##
এখন গল্প শোনার সময়।
দিদিমণির কয়েকটা পুতুল আছে।
তিনি ওই পুতুলগুলো দিয়ে আমাদের গল্প বলেন।
পুতুলগুলো একটা মজার স্বরে কথা বলে।

##
আমার বন্ধুরা ভাবে পুতুলগুলো কথা বলতে পারে।
ওরা অবাক হয়ে যায়। কিন্তু আমি হ‍ই না।
আমি জানি পুতুলরা কথা বলতে পারে না। আমি এও জানি যে দিদিমণিই ও‍ইরকম মজার স্বরে পুতুলদের হয়ে কথা বলেন।

##
এখন খেলার সময়।  স্কুলের একটা গামলাতে ময়দার তালের মতো খেলার জিনিস আছে। মোনু ও‍ই ময়দার তালে ইচ্ছে মতো আকার দিতে ভালবাসে। আমার ওটা থেকে ফল, খেলনা এইসব তৈরি করতে ভালো লাগে।

##
ঠিক চারটের সময় স্কুলে ছুটির ঘন্টা পড়ে। আমাদের মা আমাদের বাড়ি নিয়ে যেতে আসে। আমি দৌড়ে এসে মাকে আগে জড়িয়ে ধরি। মোনুর এটা একদম ভালো লাগে না। ও মার কাছে নালিশ জানায়। আমার স্কুলে যেতে মজা লাগে। কিন্তু বাড়ি ফিরতে বেশি ভালো লাগে।

##
* License: [CC-BY]
* Text: Rukmini Banerji
* Illustration: Sheetal Thapa
* Translation: Kanika Banerji
* Language: bn
