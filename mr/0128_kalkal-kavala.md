# कलकल कावळा

##
मी आंब्याच्या झाडावर राहतो. उन्हाळ्यात पिकलेले आंबे खूप खातो.

##
माझी पिल्लं जेव्हा घरट्यात असतात तेंव्हा मला राखण करावी लागते.

##
बघा हं, माझ्या घरट्यात मी काय छान छान वस्तू गोळा केल्यात!

##
विमानासारखं आकाशात उंच उडायला मला आवडतं.

##
खायला काही मस्त सापडतंय का, हे बघत मी झाडावर बसून राहतो.

##
मी उजवीकडे बघतो. मी डावीकडे बघतो.

##
मला मासा आवडतो. तो दिसला की तो पकडायला मी खाली झेप घेतो.

##
खाणे वाटून खायला मजा येते. त्यासाठी काव काव करून मी मित्रांना बोलावतो.

##
काही जण माझ्यावर ओरडतात. “कलकल करू नकोस.. पळ जा.”

##
पण कोल्होबांना माझं गाणं आवडतं. त्यानीच सांगितलंय मला तसं.

##
चला, काही नवे शब्द शिकूया.

प्रत्येक प्राणी किंवा पक्षी जो आवाज काढतो त्याला एक वेगळं नाव असतं. तुम्हाला यातले किती माहीत आहेत?

कावळा काव काव करतो.

मांजर म्याव म्याव करते.

##
सिंह गर्जना करतो.

कुत्रा भुंकतो.

कावळे ओरडून बरीच कल-कल करतात. त्यामुळे खूप जास्त आणि मोठ्याने बोलणार्‍या माणसांना “कवळ्यासारखे कलकल करणारे” असं आपण म्हणतो.

##
* License: [CC-BY]
* Text: Kanchan Bannerjee
* Illustration: Deepa Balsavar
* Translation: Sandhya Taksale
* Language: mr
