# ಛುಕ್-ಚುಕ್-ಛಕ್

##
ನನ್ಹಿ ತನ್ನ ಸ್ಲೇಟು ಮತ್ತು ಸೀಮೆ ಸುಣ್ಣವನ್ನು ಕೈಗೆತ್ತಿಕೊಂಡಳು. ಅವಳು ಒಂದು ಉದ್ದದ ಉದ್ದದ ರೈಲನ್ನು ಬರೆಯಬೇಕೆಂದುಕೊಂಡಳು.

##
ಮೊದಲಿಗೆ ಒಂದು ಎಂಜಿನ್ನನ್ನು ಬರೆದಳು. ಅದು ಜೋರಾಗಿ ಹೊಗೆ ಉಗುಳುವ ಉದ್ದಾನುದ್ದದ ರೈಲಿನ ಎಂಜಿನ್ ಆಗಿತ್ತು.

##
“ಓಹ್ ಚಂದವೇ! ಈಗ ನಾನು ಬೋಗಿಗಳನ್ನು ಎಲ್ಲಿ ಜೋಡಿಸಲಿ?” ನನ್ಹಿ ಚಿಂತಿಸತೊಡಗಿದಳು, ಏಕೆಂದರೆ ಸ್ಲೇಟಿನ್ ಮೇಲೆ ಇನ್ನೇನೂ ಜಾಗ ಇರಲಿಲ್ಲ.

##
ನನ್ಹಿ ಸ್ಲೇಟನ್ನೂ, ಸೀಮೆ ಸುಣ್ಣವನ್ನೂ ನೆಲಕ್ಕಿಟ್ಟು ಯೋಚಿಸಹತ್ತಿದಳು.

##
ಒಂದು ಬೋಗಿಯ ಚಿತ್ರವನ್ನು ನೆಲದ ಮೇಲೇ ಬರೆದಳು. ಆಮೇಲೆ ಎರಡನೇ ಬೋಗಿ, ಆಮೇಲೆ ಇನ್ನೊಂದು, ಮತ್ತೆ ಇನ್ನೊಂದು, ಹಾಗೆ ಮತ್ತೊಂದು… ನನ್ಹಿ ನೆಲದ ಮೇಲೆ ಚಿತ್ರ ಬಿಡಿಸುತ್ತಲೇ ಇದ್ದಳು.

##
ಅವಳ ಸೀಮೆಸುಣ್ಣ ಖಾಲಿಯಾಗಿ ಹೋಯಿತು. ನನ್ಹಿ ಮೇಲೆದ್ದು ಒಮ್ಮೆ ಕಣ್ಣು ಹಾಯಿಸಿದಳು. ವಾವ್! ಅವಳ ರೈಲು ಜಗಲಿಯಷ್ಟು ಉದ್ದವಿತ್ತು!

##
ಹೊರಟೇಬಿಟ್ಟಿತು ನನ್ಹಿ ರೈಲು – ಛುಕ್-ಚುಕ್-ಛಕ್, ಇಲ್ಲಿಂದ ಅಲ್ಲಿಯವರೆಗೆ, ಅಷ್ಟೊಂದು ದೂರದವರೆಗೆ!

##
* License: [CC-BY]
* Text: Vinita Krishna
* Illustration: Suvidha Mistry
* Translation: A.S. Chandra Mouli
* Language: kn
