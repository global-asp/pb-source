# हसू मी कशी?

##
शांती आणि अरुण एकमेकांचे खास दोस्त होते. 

एकमेकांबरोबर ते धमाल करायचे. वर्गातली गुपितं एकमेकांना सांगायचे. 

शाळेतनं घरी परत जाताना शर्यती लावायचे. 

ती नेहमी आनंदात असायची. 

##
एक दिवस शांती वर्गात आली तीच मुळी सावकाश चालत, मान खाली घालून. ती उदास दिसत होती. 

“तुला कोणी रागावलं का?” अरुणनं विचारलं. 

शांतीनं मान हलवली. ती खाली बसली, पण तिनं वर पाहिलं नाही. हजेरी घेताना सोना मॅडमनी तिचं नाव घेतलं, पण ती 'हजर' सुद्धा म्हणाली नाही. मग सोना मॅडमनी परत, जरा मोठ्यानं तिचं नाव पुकारलं, “शांतीकुमार!” शांतीनं फक्त तिचा हात वर केला. 

##
“तुझा घसा दुखतोय का?” मॅडमनी तिला विचारलं.तिनं मान हलवली. 

तिचे गाल लाल झाले.तिला बहुतेक ताप आला असावा असं वाटत होतं. 

सोना मॅडमनी परत विचारलं, “तुला बरं वाटत नाही का?” 

शांतीनं पुन्हा नुसती मान डोलावली, पण वर काही पाहिलं नाही. 

##
“शांती अशी दु:खी का दिसते आहे?” 

“तुझा छोटा भाऊ बरा आहे ना?” 

“तुमचं कुत्र्याचं पिल्लू कसं आहे?” 

“तुझी आजी ठीक आहे ना?” 

सगळ्या प्रश्‍नांना शांती नुसत्या माना डोलवत होती, पण तिनं वर काही पाहिलं नाही. 

##
अरुणला तिला काहीही करून हसवायचं होतं. त्याला एक कल्पना सुचली! 

त्यानं त्याच्या दप्तरातून काहीतरी बाहेर काढलं. 

तो ते शांतीला दाखवायला धावला, तोच ते त्याच्या हातातनं निसटलं. 

हवेतनं तिच्याकडं काहीतरी उडून आलेलं शांतीनं पाहिलं, आणि तिनं ते पकडलं. 

##
तो होता एक मोठ्ठा, हिरवा, रबरी बेडूक! शांतीनं डोळे विस्फारले. 

मग तोंड उघडून मोठ्यानं हसली. तेव्हा कुठं अरुणला, आणि शांतीच्या बाकी सगळ्या मित्र-मैत्रिणींना कळालं, आज ती दिवसभर का हसली नाही आणि बोलली नाही ते!

तिचे पुढचे चार दात गायब झाले होते म्हणून! 

##
* License: [CC-BY]
* Text: Cheryl Rao
* Illustration: Saurabh Pandey
* Translation: Meera Joshi
* Language: mr
