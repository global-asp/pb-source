# ಕನಸಿನ ಹಾರಾಟ

##
ಅಮ್ಮನ ಮುದ್ದಿನ ಲಾಲಿಯ ಹಾಡನು ಕೇಳುತ ಕೇಳುತ ಮಲಗಿದ ಚಂದು 

ಮುದ್ದಿನ ಮುಖದಲಿ ತಿಳಿನಗೆಯಿರಲು ಕಣ್ಣಿನ ಒಳಗೆ ಕನಸಿತ್ತೊಂದು…

##
ಹಾರುತ ಹಾರುತ ಹೊರಟನು ಚಂದು ಹೂವಿನ ಬನದೊಳಗೆ, 

ಹನ್ನೆರಡು ಬಣ್ಣದ ರೆಕ್ಕೆಯ ಚಿಟ್ಟೆಯ ಕಂಡನು ಅದರೊಳಗೆ. 

ಚಿಟ್ಟೆಯು ಕೇಳಿತು, “ಹೇಗಿರುವೆ ಚಂದು?” 

ಅಂದನು ಚಂದು, “ಚೆನ್ನಾಗಿರುವೆ,” ಎಂದು.

##
ಮೇಲಕೆ ಮೇಲಕೆ ಹಾರಿದನವನು 

ಪುಟ್ಟ ಗುಬ್ಬಿಯು ಬಂತಲ್ಲಿ… 

ಗುಬ್ಬಿಯು ಚಿಲಿಪಿಲಿ ಚಿಲಿಪಿಲಿ ಕೇಳುತ ನಿಂತಲ್ಲಿ.

“ಹೇಗಿರುವೆ ಚಂದು?” ಕೇಳಿತು ಗುಬ್ಬಿ 

“ಚೆನ್ನಾಗಿರುವೆ,” ಎಂದನು ಪುಟ್ಟ ಚಂದು ಉಬ್ಬಿ…

##
ಹಾರಿದನೆತ್ತರ ಎತ್ತರ ಚಂದು… ಮೇಲಕೆ ಇನ್ನೂ ಮೇಲೆ, 

ಅಲ್ಲೊಂದಿತ್ತು ಮುದ್ದಾದ ಹದ್ದು.

ಕೇಳಿತು ಅದು ಇನ್ನೂ ಹತ್ತಿರ ಬಂದು, “ಹೇಗಿರುವೆ ಚಂದು ಹೇಳುವೆಯಾ?” ಎಂದು. “ಚೆನ್ನಾಗಿರುವೆ,” ಎಂದನು ಪುಟ್ಟ ಚಂದು ಉಬ್ಬಿ..

##
ಎಷ್ಟೊಂದು ಹಾಯಾಗಿ ಹಾರಬಹುದಲ್ಲ! ಹಾರಿದ ಮೇಲಕೆ ಮೇಲಕೆ ಹತ್ತಿಯ ಮುದ್ದೆಯ ಮೋಡಗಳೆಡೆಯಲಿ ಕಂಡಿತು ಎತ್ತರ ಹಾರುವ ವಿಮಾನ. “ಹೇಗಿರುವೆ ಚಂದು?” ಕೇಳಿತು ವಿಮಾನ. “ಚೆನ್ನಾಗಿರುವೆ, ನೀನೂ ಜೋಪಾನ,” ಹೇಳಿದ ಚಂದು ಮೇಲಕೆ ಹಾರಿದ.

##
ಎತ್ತರ ಹಾರುವ ಹೋದನು ಚಂದು ಬಣ್ಣದ ಭೂಮಿಯ ಆಗಸದೊಳಗೆ. ‘ಹೂಫ್’ ಎನ್ನುವ ಹಾರುವ ರಾಕೆಟ್ ಕೇಳಿತು, “ಹೇಗಿರುವೆ, ನೀನು ಹೇಗಿರುವೆ?” “ಚೆನ್ನಾಗಿರುವೆ,” ಎಂದನು ಚಂದು ಹಾರುವ ರಾಕೆಟ್ ಬೆರಗನು ಕಂಡು.

##
ಇನ್ನೂ ಮೇಲಕೆ ಹಾರಿದ ಚಂದು, ತಾರೆಗಳ ನಡುವಿನಲಿ ಮಿಣಿ ಮಿಣಿ ಚಕಮಕ ಹೊಳೆಯುವ ತಾರೆಗಳಂಗಳದಿ ತಾರೆಗಳೆಲ್ಲ ನಗುನಗುತ ಚಂದುವ ಕೇಳಿದವು. “ಹೇಗಿರುವೆ, ಹೇಗಿರುವೆ, ಹೇಗಿರುವೆ?” ಎಂದವು. ಎಲ್ಲಾ ತಾರೆಗಳಂತೆ ತಾನೂ ಅಂದು ನಗುತ ನಗುತ ಹೇಳಿದ ಚಂದು, “ಚೆನ್ನಾಗಿರುವೆ,” ಅದ್ಭುತವೆನಿಸುತಿದೆ. ಥಟ್ಟನೆ, ಚಕಮಕ ತಾರೆಗಳೆಲ್ಲ ಗಡಗಡ ನಡುಗಿದವು…

##
ಅಮ್ಮನು ಚಂದುವ ಮುಟ್ಟುತ ಅಲುಗಿಸಿ ನಿದ್ದೆಯಿಂದ ಎಚ್ಚರಿಸಿದಳು. “ಗುಡ್ ಮಾರ್ನಿಂಗ್… ಹೇಗಿರುವೆ,” ಎನ್ನುತ ನಕ್ಕಳು. ಥಟ್ಟನೆ ಎದ್ದು ಅಮ್ಮನ ಅಪ್ಪಿ, “ಹಿಂದೆಂದಿಗಿಂತಲೂ ಇಂದೇ ಸುಂದರ,” ಅಂದನು ಚಂದು ಹಿಗ್ಗುತಲಿ.

##
* License: [CC-BY]
* Text: Vidya Tiware
* Illustration: Rijuta Ghate
* Translation: Ishwar Daitota
* Language: kn
