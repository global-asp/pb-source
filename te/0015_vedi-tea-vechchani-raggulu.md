# వేడి టి వెచ్చని రగ్గులు

##
స్కూలుకి వెళ్ళడానికి అప్పుడే మా చలికాలం యూనిఫారం దుస్తులు బయటకు తీశాం. అంతగా చలిగా లేదు. సంస్కృతంలో చలి కాలాన్ని శిశిరం అంటారు. ఈ కాలంలో వేడివేడివి తినడం నాకిష్టం. 

##
అమ్మ మమ్మల్ని నిన్న వేరుసెనగల సంతకి తీసుకువెళ్ళింది. బెంగుళూరులోని బసవన్న గుడి దగ్గర రోడ్డుకి రెండు వైపులా పెద్ద గుట్టలుగా వేరుసెనగలు పోసి ఉన్నాయి. ఎండిన కాయలు. ఉడకబెట్టి ఉప్పు చల్లిన కాయలు, వేయించిన పప్పులు.

##
గుజరాత్‌లో వారికి చలికాలంలో పొంఖ్
ఉత్సవం ఉంటుందని అమ్మ చెప్పింది. రైతులు బొగ్గుల మీద కట్టల కొద్దీ జొన్న కంకుల్ని కాలుస్తారుట. ప్రతీ వాళ్ళూ తాజాగా, ఆకుపచ్చగా, గుండుగా, లేతగా ఉన్న పొంఖ్‌లనే ఆ కంకుల్ని తింటారుట. 

##
నేను సంతకి ఒక ముదురు నీలం రంగు స్వెట్టర్ వేసుకొన్నాను. రోడ్డు  ప్రక్కనే ఎన్నో దుకాణాలు ఉన్నాయి. మను రంగుల రాట్నం ఎక్కుతానన్నాడు. నేను అమ్మమ్మకి ఒక వెచ్చని, మెత్తని శాలువా కొంటానన్నాను. 

##
ఇప్పుడు చాలా చలిగా ఉంది. నేను స్కూలుకి నడిచి వెలుతూ చేతులు ఒకదానికొక్కటి రుద్దుకుంటాను. నా ఎర్రని గాజులు భలే మంచి చప్పుడు చేస్తాయి. అబ్బ! ఎంత బాగుందీ! అని బిగ్గరగా అంటాను. నా నోట్లోంచి మాటలు వస్తోంటే ఎదురుగా ఒక పొగ మంచు వస్తుంది. 

##
నా స్నేహితురాలు రజని షిమ్లాలో ఉంటుంది. అక్కడ, వాళ్ళ తాతగారి ఊళ్ళో, మంచు గడ్డలను వెదురు బుట్టల్లో దట్టిస్తారట. అవి త్రికోణాకారం మంచు ముద్దలైన తర్వాత ఇళ్ళ కప్పుల పైకి ఎక్కిస్తారుట. అప్పుడు పిల్లలంతా పెద్దల ఆశీస్సులు పొందడానికి వెలతారట.

##
మంచు మనిషి పోటీ గురించి కూడా రజని నాకు చెప్పింది. శ్రీనగర్‌లో వాళ్ళు మొట్టమొదటగా మంచు కురిసినప్పుడు నౌషీన్ ముబారక్ అంటారట. కొన్ని మంచు శకలాలను కాగితంలో మూటగట్టి స్నేహితుడికి పంపిస్తారట. 

##
ఆ స్నేహితుడు ఆ తరువాత నీకు ఒక విందు పెట్టాలి అన్న మాట.  నాకు  కూడా మంచులో ఆడుకోవడమూ, ఆ తరువాత నాన్ రొట్టి,  రోగాన్ జోష్ విందు తినడం ఇష్టం. మంచు నిండినప్పుడు చెట్లు భలే అందంగా ఉంటాయని రజని చెప్పింది. అందరికీ వేడి టీ త్రాగడం ఇష్టం.

##
తనకి మాత్రం బెల్లం వేసుకొని పాలు త్రాగడం ఇష్టం. జాకెట్లు, టోపీలు, చేతి తొడుగులు, మఫ్లర్లూ లేకుండా బయటికి వెళ్ళలేరు. ఒకరి మీద ఒకరు మంచు బంతులు విసురుకోవడం మాత్రం భలే సరదాగా ఉంటుందని చెప్పింది రజని.

##
వచ్చే చలికాలం సెలవులలో మాత్రం నేను షిమ్లాకి గానీ, జైసల్మేర్‌కి గానీ వెళ్ళగలనని ఆశపడుతున్నాను. జైసల్మేర్‌లో మంచు లేదు. ఇసుక మాత్రమే ఉంటుంది. నాకు ఎడారి ఉత్సవానికి వెళ్లి, ఒంటెల మీద ఎక్కి, జానపద నాట్యాలు, తోలుబొమ్మలాటలు చూసి, తలపాగా కట్టే పోటీలో పాల్గొనాలని ఉన్నది. 

##
తొందరలోనే మేము సంక్రాంతి పండుగ జరుపుకుంటాము. జాను తమ ఇంట్లో నువ్వుల బెల్లం ఉండలు చేస్తారని చెప్పింది. రోహన్ తమ ఇంట్లో ఎల్లు చేస్తారని చెబుతాడు. సంక్రాంతి రోజులలో తాము చిగ్డీ చేసుకుంటామని నర్సి అంటుంది. 

##
ఇవన్నీ కూడా నువ్వులు, బెల్లంతో చేస్తారని మీకు తెలుసా? చలికాలంలో ఇవన్నీ ఒంటికి మంచివనుకొంటాను. నాకు చలికాలమంటే చాలా ఇష్టం. స్నేహితులు నన్ను దగ్గరగా హత్తుకొంటే ఇష్టం. అమ్మమ్మ ప్రక్కనే ముడుచుకొని వెచ్చగా కూర్చుని పుస్తకం చదవడమంటే ఇష్టం. 

##
నా చెట్టు ఎప్పటికీ మంచుతో నిండదు. 

##
కానీ తొందరలోనే నా చెట్టు పక్షులు, మామిడి కాయలు, ఉడతలతో, చిలుకలతో నిండిపోవాలని కోరుకుంటున్నాను. 

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Janaki Rani Turaga
* Language: te
