# ಕ್ಷೌರ ದಿನಾಚರಣೆ

##
ಇಂದು ಶೃಂಗೇರಿ ಶ್ರೀನಿವಾಸನಿಗೆ ವಾರ್ಷಿಕ ಕ್ಷೌರ ದಿನಾಚರಣೆ. 

##
ಎಂದಿನಂತೆ ಮನೆಯಿಂದ ಹೊರಟ ಶೃಂಗೇರಿ ಶ್ರೀನಿವಾಸ ಊರಿನ ಕ್ಷೌರದ ಅಂಗಡಿ ಕಡೆ ನಡೆದ. 

##
ಆದರೆ ಅಲ್ಲಿನ ಕ್ಷೌರಿಕ ಹೇಳಿದ, 

“ಇವತ್ತು, ನನಗೆ ಇಷ್ಟೊಂದು ಉದ್ದದ ಕೂದಲು ಕತ್ತರಿಸಲು ಪುರುಸೊತ್ತಿಲ್ಲ.” 

##
ಬೇಜಾರುಪಟ್ಟ ಶೃಂಗೇರಿ ಶ್ರೀನಿವಾಸ ತನ್ನ ಪತ್ನಿಯಿಂದ ನೆರವು ಕೇಳಲೆಂದು ಮನೆಗೆ ಹಿಂತಿರುಗಿದ. 

##
ಆದರೆ, ಆತನ ಪತ್ನಿ ಹೇಳಿದಳು, 

“ಇವತ್ತು, ನನಗೆ ಇಷ್ಟೊಂದು ಉದ್ದದ ಕೂದಲು ಕತ್ತರಿಸಲು ಪುರುಸೊತ್ತಿಲ್ಲ.” 

##
ಸ್ವಲ್ಪ ಕೋಪಗೊಂಡ ಶೃಂಗೇರಿ ಶ್ರೀನಿವಾಸ ತನ್ನ ಸ್ನೇಹಿತನಾದ ದರ್ಜಿಯ ಅಂಗಡಿಗೆ ತೆರಳಿದ. 

##
ಆದರೆ, ದರ್ಜಿ ಹೇಳಿದ, 

“ಇವತ್ತು, ನನಗೆ ಇಷ್ಟೊಂದು ಉದ್ದದ ಕೂದಲು ಕತ್ತರಿಸಲು ಪುರುಸೊತ್ತಿಲ್ಲ .” 

##
ಈಗ ಸ್ವಲ್ಪ ಚಿಂತಿತನಾದ ಶೃಂಗೇರಿ ಶ್ರೀನಿವಾಸ ಮತ್ತೊಬ್ಬ ಸ್ನೇಹಿತ ಬಡಗಿ ಮನೆಯತ್ತ ಹೋದ. 

##
ಆದರೆ, ಬಡಗಿಯೂ ಹೇಳಿದ, 

“ಇವತ್ತು, ನನಗೆ ಇಷ್ಟೊಂದು ಉದ್ದದ ಕೂದಲು ಕತ್ತರಿಸಲು ಪುರುಸೊತ್ತಿಲ್ಲ.” 

##
ಪಾಪ, ಶೃಂಗೇರಿ ಶ್ರೀನಿವಾಸ! ವಾರ್ಷಿಕ ಕ್ಷೌರ ದಿನಾಚರಣೆಯಂದು ಅವನ ತಲೆ ಕೂದಲು ಕತ್ತರಿಸಲು ಯಾರೂ ಸಿಗುವಂತೆ ಕಾಣಲಿಲ್ಲ. 

##
ಕಣ್ಣೀರು ಸುರಿಸುತ್ತಾ ಆತ ಒಬ್ಬನೇ ಊರಿನ ಅರಣ್ಯದತ್ತ ಪಾದ ಬೆಳೆಸಿದ. 

##
ಆತ ಗುಹೆಯೊಂದರ ಬಳಿ ಕುಳಿತು ಜೋರಾಗಿ ಅಳತೊಡಗಿದ. 

##
ಹೊತ್ತು ದಾಟಿತು, ಕತ್ತಲಾಗುತ್ತಾ ಬಂತು. “ನಾನು ಹೇಗೆ ತಲೆಕ್ಷೌರ ಮಾಡಿಸಿಕೊಳ್ಳುವ  

ಮಾತು ಉಳಿಸಿಕೊಳ್ಳಲಿ. ಓ ದೇವರೇ ಕಾಪಾಡು!” 

##
ಆ ಗುಹೆಯೊಳಗೆ ಶಾಂತವಾಗಿ ನಿದ್ರಿಸುತ್ತಿದ್ದ ಹುಲಿಗೆ ಅಳುವಿನ ಶಬ್ದದಿಂದ ಬಹಳ ಕಿರಿಕಿರಿ ಆಯಿತು. 

##
ಅದು ಘರ್ಜಿಸುತ್ತಾ, ಶೃಂಗೇರಿ ಶ್ರೀನಿವಾಸನತ್ತ ತನ್ನ ದೊಡ್ಡ ಪಂಜಗಳನ್ನು ಬೀಸುತ್ತಾ ಹೊರಗೆ ಧಾವಿಸಿತು. 

##
ಪಾಪದ ಶೃಂಗೇರಿ ಶ್ರೀನಿವಾಸ ಎಷ್ಟು ಬೆದರಿದ, ಎಷ್ಟು ಬೆದರಿದ, ಎಷ್ಟು ಬೆದರಿದ ಎಂದರೆ... 

##
ಆತ ತಲೆಯಲ್ಲಿನ ಕೂದಲುಗಳೆಲ್ಲಾ ಬೆದರಿಕೆಯಿಂದ ಉದುರಿದವು! 

##
ಶೃಂಗೇರಿ ಶ್ರೀನಿವಾಸ ಕಾಲಿಗೆ ಬುದ್ಧಿ ಹೇಳಿ ಊರಿನೊಳಗೆ ಓಡಿಯೇ ಬಿಟ್ಟ. 

ಹುಲಿ ಮತ್ತೆ ಗುಹೆಯೊಳಗೆ ತೆರಳಿ ನಿದ್ರಿಸಿತು. 

##
ಇನ್ನು ಶೃಂಗೇರಿ ಶ್ರೀನಿವಾಸನಿಗೆ ತುಂಬಾ ದಿನ ತಲೆಕ್ಷೌರವೇ ಬೇಕಾಗಿಲ್ಲ. 

##
* License: [CC-BY]
* Text: Rohini Nilekani
* Illustration: Angie & Upesh
* Translation: Ishwar Daitota
* Language: kn
