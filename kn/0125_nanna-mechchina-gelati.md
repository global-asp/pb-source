# ನನ್ನ ಮೆಚ್ಚಿನ ಗೆಳತಿ

##
ನನಗೆ ಒಬ್ಬಳು ಗೆಳತಿ ಇದ್ದಾಳೆ. ಅವಳು ನನ್ನ ಮನೆಯಲ್ಲೇ ಇರುತ್ತಾಳೆ.

##
ನಾನು ಖುಷಿಯಾಗಿದ್ದಾಗ, ಅವಳೂ ಖುಷಿಯಾಗಿರುತ್ತಾಳೆ.

##
ನಾನು ಅತ್ತರೆ, ಅವಳೂ ಜೊತೆಯಲ್ಲಿ ಅಳುತ್ತಾಳೆ.

##
ಆದರೆ ನನಗೆ ಅವಳ ಧ್ವನಿ ಕೇಳಿಸುವುದಿಲ್ಲ. ನನ್ನ ಗೆಳತಿ ಕನ್ನಡಿಯ ಒಳಗೆ ಅವಿತಿದ್ದಾಳೆ.

##
"ಹೊರಗೆ ಬಾ, ಆಟ ಆಡೋಣ," ಎಂದು ನಾನು ಹೇಳುತ್ತೇನೆ.  ಅವಳು ಹೊರಗೆ ಬರುವುದಿಲ್ಲ.

##
ನನಗೆ ದುಃಖವಾಗುತ್ತದೆ. ನಾನು ಮಲಗಲು ಹೋಗುತ್ತೇನೆ.

##
ನನ್ನ ನಿದ್ದೆಯಲ್ಲಿ, ಅವಳು ಕನ್ನಡಿಯಿಂದ ಹೊರಗೆ ಬರುತ್ತಾಳೆ. ಆಗ ನಾವು ಬಹಳ ಮೋಜು ಮಾಡುತ್ತೇವೆ.

##
ನಾವು ಆಟ ಆಡುತ್ತೇವೆ, ನಾವು ಓಡುತ್ತೇವೆ, ನಾವು ಒಟ್ಟಿಗೆ ಕೂಗುತ್ತೇವೆ, ಕಿರುಚುತ್ತೇವೆ.

##
ನಾನು ಅವಳ ಜೊತೆ ಮಾತಾಡಿದರೆ, ಅವಳೂ ನನ್ನ ಜೊತೆ ಮಾತಾಡುತ್ತಾಳೆ.

##
ಬೆಳಗಿನ ಹೊತ್ತು, ನನ್ನ ಗೆಳತಿ ಮತ್ತೆ ಕನ್ನಡಿಯ ಒಳಗೆ ಅವಿತುಬಿಡುತ್ತಾಳೆ.

##
ಈಗ ನನಗೆ ಬೇಸರ ಆಗುವುದಿಲ್ಲ. ನಾವು ಕನಸಿನಲ್ಲಿ ಮತ್ತೆ ಆಟ ಆಡುತ್ತೇವೆ ಎಂದು ನನಗೆ ಗೊತ್ತು.

##
* License: [CC-BY]
* Text: Anupa Lal
* Illustration: Suvidha Mistry
* Translation: Geetha M.
* Language: kn
