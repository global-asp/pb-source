# ਜੰਗਲ ਦਾ ਸਕੂਲ

##
ਇੱਕ ਸੰਘਣਾ ਜੰਗਲ ਸੀ।

ਜੰਗਲ ਵਿੱਚ ਹਨ੍ਹੇਰਾ ਹੋਰ ਸੰਘਣਾ ਸੀ।

ਚਾਰੇ ਪਾਸੇ ਬਹੁਤ ਸਾਰੇ ਵੱਡੇ ਦਰੱਖ਼ਤ ਸਨ।

ਉਨ੍ਹਾਂ ਵਿੱਚਕਾਰ ਪਗਡੰਡੀਆਂ ਸਨ।

ਬਹੁਤ ਸਾਰੇ ਜਾਨਵਰ ਅਤੇ ਚਿੜੀਆਂ ਜੰਗਲ ਵਿੱਚ ਰਹਿੰਦੇ ਸਨ।

##
ਇੱਕ ਦਿਨ ਸਾਰੇ ਜਾਨਵਰ ਇਕੱਠੇ ਹੋਏ।
"ਕੀ ਤੁਸੀਂ ਸੁਣਿਆ ਹੈ?" ਤੋਤੂ ਤੋਤੇ ਨੇ ਪੁੱਛਿਆ।
ਹਿਰਣੀ ਨੇ ਕਿਹਾ, "ਹਾਂ।"
"ਕੀ? ਕੀ? ਕੀ?" ਡਰਪੋਕ ਖ਼ਰਗੋਸ਼ ਨੇ ਪੁੱਛਿਆ।
ਮਿੰਕੂ ਬਾਂਦਰ ਬੋਲਿਆ, "ਸਾਡੇ ਜੰਗਲ ਵਿੱਚ ਇੱਕ ਸਕੂਲ ਹੈ।"
ਮੋਟਾ ਹਾਥੀ ਸੋਚਦਾ ਰਹਿ ਗਿਆ, "ਹਮਮਮਮਮ...."
ਲੰਬੂ ਜਿਰਾਫ਼ ਖੁਸ਼ ਹੋ ਗਿਆ।
ਧੀਮੇ ਘੋਗੇ ਨੇ ਜੋਰ ਨਾਲ ਕਿਹਾ, "ਚਲੋ ਛੇਤੀ,
ਅਸੀਂ ਸਾਰੇ ਉੱਥੇ ਚਲਦੇ ਹਾਂ।"

##
ਤੋਤਾ ਸਭ ਤੋਂ ਅੱਗੇ ਉੱਡਿਆ।

ਮਿੰਕੂ ਇੱਕ ਦਰੱਖ਼ਤ ਤੋਂ ਦੂਜੇ ਦਰੱਖ਼ਤ ਤੇ ਛਾਲਾਂ ਮਾਰਦਾ ਗਿਆ।

ਪੁਰਾਖਾ ਅਜਗਰ ਤੇਜੀ ਨਾਲ ਰੇਂਗਣ ਲੱਗਿਆ।

"ਦੇਖੋ," ਤੋਤੂ ਨੇ ਰੌਲਾ ਪਾਇਆ।

ਕੀ ਤੁਸੀਂ ਇਸਨੂੰ ਪੜ੍ਹ ਸਕਦੇ ਹੋ?"

ਪੁੱਠਾ ਲਟਕਦੇ ਹੋਏ ਮਿੰਕੂ ਨੇ ਕਿਹਾ,

"ਲੱਗਦਾ ਹੈ ਸਭ ਕੁਝ ਪੁੱਠਾ ਲਿਖਿਆ ਹੈ।"

ਪੁਰਾਖਾ ਨੇ ਲੰਮਾ ਸਾਹ ਲਿਆ - "ਹਿਸ.... ਸ....ਸ

ਇੱਥੇ ਕਿਸੇ ਨੂੰ ਪੜ੍ਹਨਾ ਨਹੀਂ ਅਉਂਦਾ।"

##
ਛੇਤੀ ਹੀ ਸਾਰੇ ਦੋਸਤ ਉੱਥੇ ਇਕੱਠੇ ਹੋ ਗਏ।

ਲੰਬੂ ਨੇ ਦਰੱਖ਼ਤ ਦੇ ਉੱਪਰ ਦੇਖਿਆ। "ਇੱਥੇ ਕੋਈ ਨਹੀਂ ਹੈ।"

ਮਿੰਕੂ ਬੋਲਿਆ, "ਇੱਥੇ ਕੋਈ ਨਹੀਂ ਹੈ।"

ਤੋਤੂ ਨੇ ਕਿਹਾ, "ਧਿਆਨ ਨਾਲ ਦੇਖੋ, ਲੱਭੋ ਲੱਭੋ।"

ਛੋਟੂ ਭਾਲੂ ਨੇ ਐਲਾਨ ਕੀਤਾ,

"ਇੱਕ ਛੋਟਾ ਜਿਹਾ ਕਮਰਾ ਮਿਲਿਆ ਹੈ।"

##
ਧੀਮੇ ਨੇ ਕਿਹਾ, "ਮੈਨੂੰ ਇੱਕ ਝੂਲਾ ਮਿਲਿਆ ਹੈ।"

ਡਰਪੋਕ ਖ਼ਰਗੋਸ਼ ਨੇ ਪੁੱਛਿਆ,

"ਇਹ ਬਲਾਕ ਕਿਸ ਕੰਮ ਦੇ ਹਨ?"

ਮਿੰਕੂ ਬਾਂਦਰ ਨੇ ਪੁੱਛਿਆ, "ਇਹ ਕੀ ਹੈ?"

ਪੁਰਾਖਾ ਨੇ ਸਮਝਾਇਆ, "ਸ਼ਾਇਦ ਇਹ ਪੈਂਸਿਲ ਹੈ।"

##
ਮੋਟੇ ਅਤੇ ਲੰਬੂ ਨੂੰ ਇੱਕ ਕਮਰਾ ਦਿਖਿਆ।

ਉਨ੍ਹਾਂ ਨੇ ਸਭ ਨੂੰ ਬੁਲਾਇਆ,

"ਦੇਖੋ, ਇੱਥੇ ਕੀ ਹੈ?"

ਸਾਰੇ ਸਕੂਲ ਬੈਗ ਲੈ ਕੇ ਆਏ ਸਨ।

ਉਹ ਸਭ ਰੌਲਾ ਪਾਉਣ ਲੱਗੇ, "ਟੀਚਰ, ਟੀਚਰ!

ਸਾਡੀ ਟੀਚਰ ਕਿੱਥੇ ਹੈ?"

ਕਿਸੇ ਨੂੰ ਵੀ ਪਤਾ ਨਹੀਂ ਸੀ।

##
ਉਸੇ ਸਮੇਂ ਉਨ੍ਹਾਂ ਨੂੰ ਇੱਕ ਦਹਾੜ ਸੁਣਾਈ ਦਿੱਤੀ।

ਫੇਰ ਇੱਕ ਹੋਰ ਉੱਚੀ ਦਹਾੜ।

ਉਸ ਤੋਂ ਬਾਅਦ ਇੱਕ ਹੋਰ ਜੋਰਦਾਰ ਦਹਾੜ।

ਪੁਰਾਖਾ ਅਤੇ ਮਿੰਕੂ ਪਰੇਸ਼ਾਨ ਹੋ ਗਏ।

ਧੀਮਾ ਡਰ ਗਿਆ।

ਤੋਤੂ ਬੋਰਡ ਦੇ ਪਿੱਛੇ ਲੁਕ ਗਿਆ।

##
"ਇਹ ਕੌਣ ਹੈ?" ਮਿੰਕੂ ਬੋਲਿਆ, "ਹੱਪ,"

ਚਾਰੇ ਪਾਸੇ ਚੁੱਪ! ਸਭ ਟੀਚਰ ਵੱਲ ਦੇਖ ਰਹੇ ਸਨ।

ਉੱਪਰ-ਥੱਲੇ, ਬੜੇ ਹੀ ਧਿਆਨ ਨਾਲ।

ਫੇਰ ਉਨ੍ਹਾਂ ਨੇ ਇੱਕ ਦੂਜੇ ਵੱਲ ਦੇਖਿਆ।

ਟੀਚਰ ਬਲੈਕ ਬੋਰਡ ਵੱਲ ਮੁੜਿਆ।

"ਛਾਲ ਮਾਰੋ!" ਮਿੰਕੂ ਬੋਲਿਆ।

"ਉੱਡ ਜਾਓ!" ਤੋਤੂ ਬੋਲਿਆ।

ਧੰਮ ਧੰਮ ਧੰਮ, ਭੱਜਿਆ ਮੋਟਾ।

ਧੀਮਾ ਚੀਕਿਆ, "ਭੱਜੋ, ਹੋਰ ਤੇਜ਼ ਭੱਜੋ।"

"ਭੱਜੋ," ਸਾਰੇ ਜਾਨਵਰਾਂ ਨੇ ਰੌਲਾ ਪਾਇਆ।

ਜਦੋਂ ਟੀਚਰ ਫੇਰ ਘੁੰਮਿਆ ਤਾਂ ਕਲਾਸ ਵਿੱਚ ਕੋਈ ਨਹੀਂ ਸੀ।

##
* License: [CC-BY]
* Text: Madhav Chavan, Meera Tendolkar
* Illustration: Ketan Raut
* Translation: S. Waqeel
* Language: pa
