# மழைப் பாட்டு

##
ஒரு சின்ன கிராமத்தில் சுகியான் என்ற தாத்தா இருந்தார். அவர் நன்றாகப் பாடுவார். ஊர் திருவிழாவின் அவரை பாட அழைத்தார்கள்.

##
சுகியான் தாத்தா அவரின் குண்டு மீசையை முறுக்கியபடி திருவிழாவிற்கு கிளம்பினார். போகும் வழியில் பாட்டு பாடிக் கொண்டே போனார். 

".......ஓஓஓ பஞ்சு மேகங்களே கீழிறங்கி வாருங்கள்..."""

##
அவர் பாடிக்கொண்டிருந்த போது 'தும் டும் தும் டும்' என்ற சத்தம் கேட்டது. 

யாரது? தாத்தாவின் பாட்டிற்கு தாளம் போடுகிறார்களா? 

தாத்தா திரும்பி பார்த்தார்.....அது அவரோட டைனோசர் நண்பன் டினூ.

டினூ தாத்தாவை பார்த்து ஓடி வந்தது. தாத்தாவுக்கு டினூவை பார்த்ததில் மிக்க மகிழ்ச்சி.

##
பாட்டிற்கு தாளம் போட துணை கிடைத்ததில் தாத்தாவுக்கு கொண்டாட்டம் !!

"...ஓஓஓஓஓஓ பஞ்சு மேகங்களே கீழிறங்கி வாருங்கள்.....சில்லென்ற மழையை என் மீது தூவுங்கள்....ஓஓஓஓ"  

என்று பாடிக்கொண்டே தாத்தாவும் டினூவும் ஆட்டம் போட்டார்கள்.

##
அந்த பாட்டை மேகங்கள் கேட்டிருக்கும் போல !!

மின்னல் வீசி மழைக் காற்று அடித்தது. கருத்த மேகம் வானில் சூழ்ந்தது.

அதைப் பார்த்து சுகியான் தாத்தாவிற்கும் டினூவிற்கும் மிகுந்த மகிழ்ச்சி !

##
மழையும் வந்தது. தாத்தாவும் டினூவும் ஒரு சின்ன குடையின் கீழ் ஒதுங்கினார்கள்.

சூடான வடை வாசம் வீச, திருவிழா நடக்கும் இடம் நோக்கி பாட்டு பாடிக் கொண்டே நடந்தார்கள். 

".....ஓஓஓ....மழையே மழையே உனக்கு நன்றி " 

##
அன்பு குழந்தைகளே, 

நீங்க டைனோசரை பார்த்திருக்கிறீர்களா? 

அதற்கு பாட்டு பாட வருமா?

நீங்க பாட்டு பாடுவீர்களா?

மழையில் நனைந்ததுண்டா?

உங்களுக்கு பிடித்த சூடான சிறுதீனி என்ன?

##
* License: [CC-BY]
* Text: Mala Kumar, Manisha Chaudhry
* Illustration: Rajiv Eipe
* Translation: Vishnupriya Manikandan
* Language: ta
