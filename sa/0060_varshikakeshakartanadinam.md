# वार्षिककेशकर्तनदिनम्

##
तत् शृङ्गेरि-श्रीनवासाय वार्षिककेशकर्तनदिनम् आसीत्।

##
तस्मिन् दिने नापितं मेलितुं गृहात् शीघ्रमेव प्रस्थितवान् शृङ्गेरिश्रीनिवासः।

##
तं वीक्ष्य "मम एतावत्केषकर्तनसमयः नास्ति।" इत्यवोचत् नापितः।

##
सः निराशया "पत्न्याः सहाय्यं स्वीकरिष्यामि" इति चिन्तयन् गृहं प्रस्थितवान्।

##
पत्नी अपि "मम पार्श्वे एतावत्दीर्घकेशकर्तनार्थं तावत्समयः नास्ति" इत्येव उक्तवती।

##
शृङ्गेरिश्रीनिवासः कुपितः सन् स्वमित्रस्य कस्यचन सौचिकस्य पार्श्वे गतवान्।

##
सौचिकोऽपि "अद्य मम पार्श्वे तावान् समयः नास्ति" इति प्रत्युत्तरितवान्।

##
सविचारं स्व-अपरं तक्षकमित्रस्य पार्श्वे गतवान्।

##
तक्षकः अपि "मम पार्श्वे तावान् समयः नास्ति" इत्येव उक्तवान्।

##
हन्त! शृङ्गेरिश्रीनिवासस्य वार्षिककेशकर्तनदिने कोऽपि केशकर्तनाय उद्युक्तः नासीत्।

##
रुदन् ग्रामात् बहिः विद्यमानम् अरण्यं प्रविष्टवान्।

##
कस्याश्चित् गुहायाः निकटे रुदन् उपविष्टवान्।

##
"हे! भगवन्! अद्यतनदिनं समाप्तम्। मम वार्षिककेशकर्तनदिनेऽपि अहं केशान् कर्तयितुं न शक्तवान्। सहाय्यं कुरु मे देव!" इति उच्चैः क्रन्दितवान्।

##
तस्य रोदनशब्देन  गुहायां शान्ततया निद्रामग्नस्य व्याघ्रस्य निद्राभङ्गः अभवत्।

##
गर्जन्, स्वदीर्घप्रहस्तौ दर्शयन् शृङ्गेरिश्रीनिवासस्य उपरि कूर्दितवान्।

##
सः तावान् भयमनुभूतवान् यत्....... यत्....... यत्........

##
तस्य शिरसः केशाः सर्वे विदीर्णाः अभवन्।

##
मुण्डितशिरः शृङ्गेरिश्रीनिवासः ग्राममभिमुखीकृत्य धावितवान्।

##
व्याघ्रः पुनः निद्रायां मग्नः अभवत्।

##
* License: [CC-BY]
* Text: Rohini Nilekani
* Illustration: Angie & Upesh
* Translation: Subrahmanyam Viriventi
* Language: sa
