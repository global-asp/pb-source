# झुला गेला उडून

##
तो बघ, त्या कडुनिंबाच्या झाडावर झुला हलतो आहे. आणि त्यात कोण आहे तुला माहीत आहे का? देवीची छोटी बहीण! 

हो, ती रडते आहे. तुला रडण्याचाआवाज ऐकू येतो आहे का? देवीला नक्कीच ऐकू येतो आहे. ती वैतागलेली दिसते. 

##
देवीने शेवटी ठिकरी खेळणे बंद केले आणि छोट्या बहिणीला बाहेर काढले. अरेच्याऽऽ ती साडी उडाली झाडावर! जुनी साडी ती! ती तर उडणारच! 

##
तो कृष्णा आहे, देवीचा मित्र. त्याला वाटते आहे की छोटे छोटे दगड मारले तर ती साडी खाली मेईल.  शेंदरी स्कर्टमधील ती छोटी मुलगी लीला आहे. तिला वाटते आहे की देवीने एखादी लांब काठी घ्यावी आणि अडकलेली साडी सोडवावी. सगळी मुले तिला हसायला लागली. 

“ते जर इतकं सोपं असतं तर आम्हीसुद्धा हा विचार केला नसता का?” सर्वांनी तिला विचारले. 

##
सालिया  पळत पळत येऊन साडीच्या दिशेने उंच उड्या मारत आहे. ती थोडी उंच असल्यामुळे तिची बोटे साडीपर्यंत पोहोचत आहेत. 

आता सगळीच मुले धावत धावत येऊन उड्या मारू लागली आहेत. 

##
देवीची छोटी बहीण थोडी खुशीत आली आहे आणि हातात मिळालेली गवताची काडी तोंडात घालून चघळत आहे. 

नाही, नाही असं म्हणत देवीने ती तिच्याकडून काढून घेतली आहे. 

##
राजूने सगळ्या मुलांना शिस्तीने उभे केले आहे. मोठी मुले आधी व लहान मुले नंतर. 

अरे बाप रे! तो आता सगळ्यांना एकमेकांच्या पाठीवर चढायला लावणार आहे असे तुम्हाला वाटते आहे ना? 

हो! आणि खरोखरीच ते त्यांना छान जमतंय. 

##
नाही. त्यांना ते जमले नाही!

आता पुढे काय? 

##
लांब रस्त्याच्या दुसऱ्या टोकाकडून देवीचे वडील येत आहेत. चला, घाई करा. 

लवकर काहीतरी युक्ती शोधा! 

लीलाच्या हातात तिने शोधलेला एक मोठा बांबू आहे. ती लटपटत्या पायांनी बांबू घेऊन येत आहे. तो पडण्याच्या बेतात आहे. 

##
नाही. तो पडला नाही. कृष्णाने तिच्याकडून तो बांबू काढून घेतला. राजूसुद्धा त्याला मदत करतो आहे. यावेळी कदाचित त्यांना ती साडी खाली काढता येईल. 

##
चला लवकर! देवीच्या वडलांनी पाहण्याच्या आत छोटीला साडीच्या पाळण्यात घाला. 

ठिकरीचा खेळ खेळायला खूप सवंगडी असले की मजा येते! 

##
* License: [CC-BY]
* Text: Sridala Swami
* Illustration: Sanjay Sarkar
* Translation: Smita Kolatkar
* Language: mr
