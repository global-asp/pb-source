# ஜோர் மழை வா, வா!

##
இது என்னுடைய அப்பா.

அப்பா எப்பவும் நன்றாக உடை உடுத்திக் கொள்வார். கண்ணாடி அணிந்திருப்பார். பான்ட், சட்டை போட்டிருப்பார். சட்டையின் மேல் ஸ்வெட்டர் போட்டுக் கொள்வது அப்பாவிற்கு ரொம்ப பிடிக்கும். அப்போ அப்பா  இன்னும் அழகாக இருப்பார்!. 

##
ஒருநாள் அப்பா ஆபீஸ் கிளம்பும் போது மழை பெய்ய ஆரம்பித்துவிட்டது. நல்ல மழை. எங்களுக்கு ரொம்பவும் குஷியாகி விட்டது. 

##
அப்பா தினமும் மோட்டார் சைக்கிளில் தான் அலுவலகம் செல்லுவார். மழையில்  அப்பாவால் எப்படி மோட்டார் சைக்கிளில் செல்ல முடியும்?

##
குடையை எடுத்துக்கொண்டு பேருந்துவில் போகலாம் என்று நினைத்தார் அப்பா. ஆனால் எத்தனை தேடினாலும் வீட்டில் குடை கிடைக்கவில்லை! 

##
என் அக்கா வீட்டை விட்டு வெளியே வந்து மழையில் விளையாட ஆரம்பித்தாள்.

##
மழையில் ஒரு தவளை குதித்து குதித்து விளையாடியதைப் பார்த்த என் தம்பியும் வீட்டிற்கு வெளியே வந்து மழையில் விளையாட ஆரம்பித்தான். அவன் பின்னால் பாருங்கள் ஒரு நத்தை! அதன் முதுகில் அழகான அதன் வீடு!

##
அப்பாவிற்கு எப்படி ஆபீஸ் போவது என்று புரியவில்லை. கோபம் கோபமாக வந்தது.  பாவம் அப்பா! 

எனக்கு என் அக்காவும், என் தம்பியும் மழையில் விளையாடுவதைப் பார்த்து ரொம்பவும் சிரிப்பு சிரிப்பாக வந்தது! 

##
அம்மாவும் "என்ன, இப்படி மழை பெய்கிறது?" என்று சொல்லிக்கொண்டே மழை பெய்வதை வேடிக்கைப் பார்த்தாள்! 

##
தாத்தா புத்தகம் படித்துக் கொண்டிருந்தார். 

வெளியே மழையில் அக்காவும், தம்பியும் விளையாடுவதைப் பார்த்து சிரித்தார்!

##
பாட்டி குட்டிப் பாப்பாவை எடுத்துக் கொண்டு வந்தாள். "குட்டி! மழை  பாரு மழை....!" என்று பாப்பாவுக்கு மழையைக்  காண்பித்துக் கொண்டே பாட்டி பாடினாள்:

"ஜோர் மழை வா, வா!

கொட்டைப்பாக்கு நறுக்கித் தரேன்!

கோவில் மண்ணை சலிச்சுத் தரேன்! 

ஜோர் மழை வா! வா!"

##
கொஞ்ச நேரத்தில் மழை நின்று சூரியன் வெளியே வந்தது!  அப்பாவின் முகத்தில் சிரிப்பு வந்தது!

##
அப்பா ஆபீஸுக்குக் கிளம்பிவிட்டார்! 

##
மழை போயி வெய்யில் வந்தது டும் டும் டும்!

##
* License: [CC-BY]
* Text: Ranjani Narayanan
* Illustration: Ajit Narayan, Greystroke, Madhuri Purandare, Priya Kuriyan, Reshma Barve, Rijuta Ghate, Siraj Saxena, Zainab Tambawalla
* Language: ta
