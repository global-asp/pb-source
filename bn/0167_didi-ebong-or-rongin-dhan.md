# দিদি এবং ওর রঙ্গীন ধন

##
একটা সময় এক শহরের ধারে কিছু বাচ্চা বাস করতো। একটা জঞ্জালের ডিপোর পাশে ওদের ঘর ছিল। জঞ্জালের ডিপোটা খুব-ই বড় ছিল। যত দুর চোখ যায় শুধু ওটাই দেখা যেত।

##
বাচ্চাগুলো স্কুলে যেত না। ওরা সারাদিন ওই জঞ্জালের ডিপোতে ছোটাছুটি করত। কেউ প্লাস্টিক বোতল জোগাড় করত। অন্য কেউ কাপড়ের টুকরো জোগাড় করত।

ওরা সবাই জঞ্জাল নিয়ে অনেক কিছু জানতো।

##
একদিন ওই জঞ্জালের ডিপোতে দিদি এলো। দিদি একটা লাল ওড়না পরে ছিল।

দিদি বাচ্চাগুলোকে ছোটাছুটি করতে দেখল। তারপর একটা বসার যায়গা খুজে বের করল। বসে নিজের ব্যাগটা খুলে কিছু একটা বের করল।

##
বাচ্চাগুলোর কৌতুহল জাগলো। ওরা একটু কাছে এসে দাঁড়ালো।

দিদির কাছে অনেকগুলো রঙ্গীন বই ছিল। বইগুলোতে গল্প ভর্তি ছিল।

বাচ্চাগুলো অারো কাছে এসে দাঁড়ালো।

##
দিদি রোজ অাসতে শুরু করল। যখন দিদি অাসত, বাচ্চাগুলো ছোটাছুটি করা বন্ধ করে দিত। ওরা দিদির সাথে বসত অার গল্প শুনত।

খুব শীঘ্রই ওরা কিছু কিছু অক্ষর অার শব্দ পড়তে শিখে গেল।

অার কিছু দিনের মধ্যে ওরা গল্পগুলোও পড়া শিখে গেল।

##
বাচ্চাগুলো দিদির বসার জায়গাটা পরিস্কার করতে শুরু করল।

একজন জঞ্জালের মধ্যে থেকে একটা চেয়ার বের করে নিয়ে এল।

অারেকজন একটা কার্পেটের টুকরো বের করে অানল।

কেউ কয়েকটা পর্দা খুঁজে অানল।

দিদির জায়গাটা দেখতে ভাল লাগতে শুরু করল।

##
একদিন দিদি গল্প পড়তে এলো না। পরের দিনও দিদি এলো না।

বাচ্চাগুলো অপেক্ষা করতে থাকল।

ওরা নিজেরাই গল্পের বইগুলো পড়তে শুরু করল।

তারপর একে অপরকে গল্প পড়ে শোনালো।

##
একদিন বাচ্চাগুলো একটা বই-এর ভেতর দিদির ঠিকানা খুঁজে পেল।

ওরা দিদিকে খুঁজতে বেড়োলো। ওরা একটা ব্যাগে করে গল্পের বইগুলো সাথে নিয়ে বেড়োলো। ওরা বাসের নম্বর পড়তে পারতো। ওরা দিদির বাড়ির রাস্তার নম্বর খুঁজতে লাগলো।

দিদি ওদের পড়তে শিখিয়েছিল বলেই ওরা এসব করতে পারছিল।

##
বাচ্চাগুলো দিদির বাড়ি খুজঁছিল। ওরা প্রত্যেকটা গলিতে ওপর নিচে তাকিয়ে খুঁজছিল। কিন্তু খুঁজে পাচ্ছিল না।

ওরা যখন হাল ছেড়ে ফেরত অাসতে শুরু করল, ওদের মধ্যে একজন একটা লাল ওড়না দেখতে পেল।

ওড়নাটা একটা জানলা থেকে ঝুলছিল।

##
দিদি সেই ঘরে বিছানায় শুয়ে ছিল।

দিদিকে দেখে খুব অসুস্থ লাগছিল। দিদির চোখদুটো দুঃখী ছিল, অার মুখে হাসি ছিল না।

ডাক্তার দিদিকে ঔষধ দিয়েছিল। কিন্তু দিদি সুস্থ হচ্ছিল না।

##
বাচ্চাগুলো দৌড়ে দিদির কাছে গেল। দিদিকে জড়িয়ে ধরল অার চুমু খেল। তারপর ওরা দিদির বইগুলো দিদির কাছে নিয়ে এল।

দিদি উঠে বসল অার বাচ্চাগুলো দিদিকে গল্প পড়ে শোনাতে লাগলো।

দিদির চোখ উজ্বল হয়ে উঠলো অার দিদি অাবার হাসতে শুরু করল। 

##
এখন দিদি রোজ গল্প পড়তে অাসে। অার বাচ্চাগুলোও রোজ গল্প শুনতে অাসে। 

তুমি ওদের রোজ বিকেলে দেখতে পারো। ওদের হাসি শুনতে পারো। 

ওদের গল্প পড়া শুনতে পারো। যদি ওদের দেখ, দেখবে ওরা খুব মজা পাচ্ছে।

ওই বাচ্চাগুলো, ওদের দিদি অার ওই বইগুলো।

##
* License: [CC-BY]
* Text: Rukmini Banerji
* Illustration: Kaveri Gopalakrishnan
* Translation: Bibhas Debnath
* Language: bn
