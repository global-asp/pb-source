# പിന്നെയാവട്ടെ, പിന്നെയാവട്ടെ

##
“എനിക്കൊരു ലഡ്ഡു താ അമ്മൂമ്മേ പ്ളീസ്“ ഞാൻ അമ്മൂമ്മയോട് ചോദിച്ചു

“ഇപ്പോഴല്ല മോനേ നാളെയാവട്ടെ“ അമ്മൂമ്മ  പറഞ്ഞു

പക്ഷേ എനിക്ക് നാളെ വരെ കാത്തിരിക്കണ്ടായിരുന്നു.

##
“അപ്പൂപ്പാ ഞാൻ പുറത്തുപോയി ചങ്ങാതിമാരൊത്ത് കളിച്ചോട്ടെ“ ഞാൻ അപ്പൂപ്പനോടു ചോദിച്ചു

“ ഇപ്പോ വേണ്ടമോനെ, നിന്റെ ഉച്ചയുറക്കം കഴിഞ്ഞ് പൊക്കോളൂ“

പക്ഷേ എനിക്ക് ഉറക്കം കഴിയുന്നതു വരെ കാത്തിരിക്കണ്ടായിരുന്നു.

##
“ഞാനീ പുത്തനുടുപ്പോക്കെ ഇട്ടോട്ടെ അമ്മേ?“ ഞാനമ്മയോട് ചോദിച്ചു,

“ഇപ്പോഴല്ല കുട്ടാ, നമ്മൾ പുറത്തു പോകുമ്പോളല്ലേ പുത്തനുടുപ്പിടുക“

പക്ഷേ എനിക്ക് പുറത്ത് പോകുന്നതു വരെ കാത്തിരിക്കണ്ടായിരുന്നു.

##
“ഹായ്, എന്തു രസമാണീ പെട്ടി കാണാൻ, ഞാനിത് തുറന്നോട്ടെ അച്ഛാ?“ ഞാനച്ഛനോട് ചോദിച്ചു.

“ഇപ്പൊ വേണ്ട, നമുക്കത് പിന്നീട് തുറക്കാം, നീ കുറച്ച് ക്ഷമ കാണിക്ക്“

പക്ഷേ എനിക്ക് കൂടുതൽ കാക്കാൻ ക്ഷമയില്ലായിരുന്നു,

##
“ എന്താ ഈ വല്യ ആൾക്കാരെല്ലാം , ഇപ്പോ വേണ്ടാ, ഇപ്പോ വേണ്ട, പിന്നെയാവട്ടേന്ന് പറയുന്നേ?“ എനിക്കു ശരിക്കും ദേഷ്യം വന്നു, ആ രാത്രി ഞാൻ ദേഷ്യത്തോടെ ഉറങ്ങാൻ പോയി.

##
രാവിലെ ഞാൻ നേരത്തെ ഉണർന്ന് അടുക്കളയിലേക്ക ചെന്നു. അപ്പോൾ അമ്മൂമ്മ പറഞ്ഞു, “വാ വാ ഈ ലഡ്ഡുവെല്ലാം  മോനുള്ളതാ കേട്ടോ, പെട്ടെന്ന് കഴിച്ചോ“

##
അപ്പൂപ്പൻ പറഞ്ഞു “വാ മോനേ നമ്മക്ക് ക്രിക്കറ്റ് കളിക്കാം“

അമ്മ പറഞ്ഞു “മോനീ പുത്തനുടുപ്പൊന്നിട്ടേ അമ്മയൊന്ന് കാണട്ട്“

അച്ഛൻ പറഞ്ഞു “വാ മോനേ ഈ പെട്ടി തുറന്നൊന്ന് നോക്കിക്കേ അകത്തെന്താണെന്ന്?“

ഞാൻ പെട്ടി തുറക്കുമ്പോൾ എല്ലാവരും കൂടി പാടി “ഹാപ്പി ബർത് ഡേ, ഹാപ്പീ ബർത് ഡേ“

പിന്നെയാവട്ടെ, പിന്നെയാവട്ടെ (Malayalam)

ഈ കഥയിലെ ബാലന് എല്ലാം അപ്പപ്പോൾ ചെയ്യണം, പക്ഷേ മുതിർന്നവർ പിന്നീടാവട്ടെയെന്ന് പറഞ്ഞ അവനെ പിന്തിരിപ്പിക്കുന്നു? കൂട്ടുകാരോട് അങ്ങിനെയാരെങ്കിലും പറഞ്ഞാൽ ദേഷ്യം വരാറുണ്ടോ?

This is a Level 1 book for children who are eager to begin reading.

##
* License: [CC-BY]
* Text: Rohini Nilekani
* Illustration: Ruchi Shah
* Translation: Ranjit R
* Language: ml
