# करडी

##
त्या दिवशी शनिवारचा दिवस होता, मिंटू आणि त्याची आजी आठवड्याचा बाजारासाठी शेजारचा गावी आले होते.

या वेळेला त्यांनी भले मोट्ठे कोबी चे गड्डे आणले होते विकायला.

"कोबू घ्या कोबू, भला मोठ्ठा कोबू", मिंटू ओरडून ओरडून लोंकाना सांगत होता.

सगळ्या गडबड गोंधळात त्याला कुठून तरी बें - बें असा आवाज आला आणि मिंटू त्या आवाजाचा दिशेने शोधत निघाला.

##
भर उन्हात बाजाराच्या मधोमध आल्यावर बघतो तर काय, एक गोल माटोल शेळी ओरडत होती. ती शेळी फारच घाबरलेली आणि भूकेलीही वाटत होती. मिंटूने विचार केला, 'हरवली असेल बिचारी. आपण हिला थोडा कोबू खाऊ घातला तर !'
मिंटूने आपल्या खिशातून कोबू ची दोन तीन कोंबलेली पाने त्या शेळीला खायला दिली आणि मायेने तिला गोंजारू लागला. उन्हं सरायला लागली, आता निघायला पाहिजे म्हणून मिंटू परतू लागला तर काय! ती गोल माटोल शेळी त्याच्या मागो माग जाऊ लागली.

##
मिंटू आणि आज्जी गावी परत निघाले तरीही ती गोल माटोल शेळी त्यांच्या मागे जाताच राहिली.

मग आज्जीने तिच्या गळ्यात एक दोर बांधला आणि तिला आपल्या घरी घेऊन आले.

तिला उरलेला कोबुचा पाला खायला धीला. शेळीने त्यावर मनसोक्त ताव मारला आणि मिंटूच्या जवळ जाऊन बसून गेली. तिचा हलका राखाडी रंग पाहून मिंटूने शेळीचं नाव 'करडी' अस ठेवलं.

##
मिंटूला आश्चर्य वाटे करडी एवढी गोल माटोल कशी असेल! मग आज्जीने त्याला समजावून सांगीतले की करडीला लवकरच बाळ होणार आहे आणि तिची नीट काळजी घ्यायला हवी.
मिंटूला खूप आनंद झाला, त्याला एक छोटासा मित्र मिळणार आहे म्हणून त्याने करडीची अगदी नीट काळजी घेतली. तो रोज तिला कोबीची कोवळी पाने आणि लुसलुशीत गवत खाऊ घालू लागला.

##
काही दिवसांनी करडीने एका छोट्याशा पिलाला जन्म दिला. शेळीच्या पिलाला 'कोकरू' असे म्हणतात.

ते कोकरू गडद करड्या रंगाचे होते आणि म्हणूनच मिंटूने त्याचं नाव 'काळू' ठेवलं.
काळू जन्मानंतर लगेचच उभा राहिला आणि अडखळत चालूही लागला, हे पाहून मिंटूला खूपच आनंद झाला.

##
करडी आपली झाड-पाला खाण्यात मग्न असताना, मिंटू आणि काळू शेतात जाऊन "बें - बें" अस ओरडत खूप उड्या मारत!

##
* License: [CC-BY]
* Text: Samidha Gunjal
* Illustration: Samidha Gunjal
* Translation: Samidha Gunjal
* Language: mr
