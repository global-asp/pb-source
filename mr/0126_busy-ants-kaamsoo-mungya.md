# कामसू मुंग्या

##
बघा हं! मी या रांगेत चौथी आहे. दिसते आहे ना?

##
डावा-उजवा, डावा-उजवा. आम्ही शांतपणे रांगेत चालतो.

##
मस्त गोष्ट सुचली. अगदी जोरात जायचं असेल तर पायाला चाकं लावावी.

##
इतर प्राण्यांसारखा आवाज आम्ही करत नाही. आमची वासाची भाषा आहे.

##
एक वास म्हणतो, “इकडे या. इथे खाऊ आहे.”

##
दुसरा वास म्हणतो, “धोका! तिकडे जाऊ नका.”

##
तुमच्यासारखाच मला केक आणि सगळा गोड खाऊ आवडतो.

##
बघायची आहे माझी ताकद?

मी छोटी दिसते खरी, पण खूप बलवान आहे.

##
दार बंद असलं तरी चालतं.

मी छोट्याशा फटीतून जाऊ शकते.

##
विश्वास नाही बसणार पण वारुळात आम्ही शेकडोजणी आनंदानं राहतो.

##
चला, काही नवे शब्द शिकूया.

    लहान - मोठा    हळू - वेगात

    बुटका - उंच    सडपातळ - लठ्ठ

    कठीण - मऊ    बडबड्या - शांत

वर दिलेले शब्द विरुद्ध अर्थाचे आहेत.

उदाहरणार्थ, ‘मुंगी लहान आहे; हत्ती मोठा आहे.’ इतर विरुद्ध अर्थी जोड्यांचा वाक्यात कसा उपयोग कराल?

खूप काम करणार्‍या व्यक्तीला “मुंगीसारखी कामसू” असं म्हटलं जातं.

##
* License: [CC-BY]
* Text: Kanchan Bannerjee
* Illustration: Deepa Balsavar
* Translation: Sandhya Taksale
* Language: mr
