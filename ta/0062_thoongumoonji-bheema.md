# தூங்குமூஞ்சி பீமா!

##
பீமாவிற்கு  தூங்குவது என்றால் மிகவும் பிடிக்கும். சீக்கிரம் எழுந்திருக்கவே முடியாது. 

சலவைத் தொழிலாளி ராமு அடிக்கடி பீமாவை கோபித்துக் கொள்வார். 

##
ஒரு நாள் பசு கெளரி கேட்டது: 'ஏன் பீமா, வருத்தமாக இருக்கிறாய்?'

பீமா சொல்லியது: 'என்னால் காலையில் சீக்கிரமாக எழுந்திருக்க முடிவதேயில்லை. ராமு தினமும் என்னைப் பார்த்து சத்தம் போடுகிறார்.  தினமும் காலையில் என்னை நீ எழுப்புகிறாயா, ப்ளீஸ்?'

'நிச்சயம் எழுப்புகிறேன்' என்றது கெளரி. அடுத்த நாள் விடியற்காலை கெளரி 'ம்மா..!' என்று சத்தமாக குரல் எழுப்பியது. ஆனால் பீமா எழுந்திருக்கவில்லை. 

##
மாலை நதியிலிருந்து திரும்பும்போது பீமா மோத்தி என்னும் நாயைப் பார்த்தது.

'என்னால் காலையில் சரியான நேரத்திற்கு எழுந்திருக்க முடிவதே இல்லை. நீ என்னை எழுப்புகிறாயா?' என்று பீமா, மோத்தியைக் கேட்டது.

'நிச்சயம், எழுப்புகிறேன்' என்று சொல்லிய மோத்தி அடுத்தநாள் காலை சத்தமாக குரைத்தது; மீண்டும் மீண்டும் குரைத்தது. பீமா எழுந்ததா? ஊஹூம், இல்லவே இல்லை!

##
அன்றைக்கு மாலை பீமா, சீனு சேவலை சந்தித்தது. 

பீமா அதனிடம் 'நீ தினமும் காலையில் கூவி எல்லோரையும் எழுப்புகிறாய். என்னையும் எழுப்புவாயா?' என்று கேட்டது.

சீனுவும் சரியென்றது. அடுத்தநாள் சீனு நீளமாக, சத்தமாக கூவியது. ஆனால் பீமா எழுந்திருக்கவில்லை.

##
அடுத்தநாள் பீமா கலு என்னும் காகத்தை பார்த்தது. கலு எப்போதும் சந்தோஷமாக கரைந்து கொண்டிருக்கும்.

'கலு, காலையில் என்னை எழுப்புகிறாயா, ப்ளீஸ்?' என்று கேட்டது பீமா.

'நிச்சயம். நாளை நான் கரைந்து உன்னை எழுப்புகிறேன்' என்றது கலு.

அடுத்த நாள் காலை கலு தன்னால் முடிந்த அளவு சத்தமாகக் கரைந்தது. ஆனால் பீமா எழுந்திருக்கவில்லை.

##
பீமாவிற்கு வருத்தமாக இருந்தது.

அடுத்தநாள் ஒரு ஈ வந்து பீமாவின் மூக்கின் மேல் உட்கார்ந்தது.

'ஆஅ! ச்சூ......அச்ச்சூ!'

பீமா ஒரு பெரிய தும்மலுடன் எழுந்திருந்தது. 

##
'வாவ்! நான் எழுந்துவிட்டேன்! எப்படி எழுந்தேன்?' என்று ஆச்சர்யத்துடன் கேட்டது.

'நான் தான் உன்னை எழுப்பினேன்' என்றது ஈ. 'நீ என்னை இதுபோல தினமும் அதிகாலையில் எழுப்புவாயா?' என்று கேட்டது பீமா.

'நிச்சயம்' என்றது ஈ. பீமாவிற்கு மிகவும் மகிழ்ச்சி. இப்போது அதற்குக் காலையில் சீக்கிரம் எழுந்திருப்பதில் கஷ்டமே இல்லை!

##
* License: [CC-BY]
* Text: Kiran Kasturia
* Illustration: Shweta Mohapatra
* Translation: Ranjani Narayanan
* Language: ta
