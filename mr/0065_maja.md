# मजा

##
मुनिया आणि राजू पतंग उडवत आहेत. तिरंगी पतंग. पतंग खूप उंच उडाला. तो तर झाडात अडकला. 

##
मुनियाने जोरात झटका दिला.

पतंग तुटला आणि झाडात अडकला. 

##
राजूने बांबू आणला. पतंगाला उचकून उतरवायचा प्रयत्न केला. पण बांबू तिथपर्यंत पोहचला नाही. 

##
पण हे काय? पतंग तर निघाला नाही. झाडाला मात्र बांबू लागल्यामुळे खूप आंबे खाली पडले.  

आंबट-गोड आंबे. राजू आणि मुनिया आंबे खाऊ लागले. दोघे खूश झाले. जोरात वारा आला. पतंग उडून गेला. 

##
एक चिमणी आपल्या पिल्लांना उडाङ्कला शिकवते आहे. पिल्लांना उडायला भीती वाटते आहे. आई चिमणी म्हणाली, “घाबरू नका, त्या पतंगाचा दोर धरा.” 

##
चिमणीच्या पिल्लांनी पतंगाचा दोर तोंडात पकडला. त्यांना उडायला मजा येऊ लागली.

ती म्हणाली, “वा! आपण तर हवेत उडू लागलो.” आणि त्यांच्या तोंडातून दोर सुटला. हवेत पंख फडफडवत ती खूप खूश झाली. 

##
उडणारा पतंग खाली आला. एका सशाच्या पिल्लाने त्या तिरंगी पंतगाला पाहिले. त्यला तो आपल्या पंजाने पकडायचा होता. 

##
पण त्याच्या तीक्ष्ण नखांनी तो पतंग फाटला. 

##
छोटा ससा रडू लागला. 

##
त्याची आई म्हणाली, “का रडतोस? बघ मी या पतंगाचे काय बनवतेे.” 

##
आईने त्या फाटक्या पतंगाच्या पताका बनवल्या आणि दरवाज्यावर त्याचे तोरण बनवून लावले. ससा खूश झाला. 

##
* License: [CC-BY]
* Text: Pankaj Chaturvedi
* Illustration: Ajit Narayan
* Translation: Utkarsha Manish
* Language: mr
