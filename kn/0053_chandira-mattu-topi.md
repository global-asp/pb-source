# ಚಂದಿರ ಮತ್ತು ಟೋಪಿ

##
ನಾವೆಲ್ಲಾ ದಸರಾ ಉತ್ಸವ ನೋಡಲು ಹೋದೆವು. 

##
ಅಪ್ಪ ಚಿಂಟೂಗೆ ಬಣ್ಣದ ಗಾಜು ಕೊಡಿಸಿದರು.

ಅಮ್ಮ ನನಗೆ ಒಂದು ಕಡು ನೀಲಿಯ ಟೋಪಿ ತೆಗೆಸಿಕೊಟ್ಟರು.

ಮಗುವಿಗೆ ಸಕ್ಕರೆ ಮಿಠಾಯಿ ಸಿಕ್ಕಿತು. 

##
ಮನೆಗೆ ಬರುವಾಗ ಬಲವಾದ ಗಾಳಿ ಬೀಸತೊಡಗಿತು. 

ಅದರಿಂದಾಗಿ ನನ್ನ ಟೋಪಿ ಹಾರಿ ಹೋಯಿತು. 

##
ಹಳೆಯ ಅರಳಿ ಮರದ ಕೊಂಬೆಯಲ್ಲಿ ನನ್ನ ಟೋಪಿ ಸಿಲುಕಿಕೊಂಡಿತು. 

##
ನನಗೆ ತುಂಬಾ ಅಳು ಬಂತು ಹಾಗು ನಾನು ರಾತ್ರಿ ಊಟವನ್ನೂ ಮಾಡಲಿಲ್ಲ. 

##
ಆಮೇಲೆ ಆ ರಾತ್ರಿ ಚಂದಿರ ಉದಯಿಸಿದ. 

ಅರಳಿ ಮರದ ಮೇಲಿದ್ದ ನನ್ನ ಟೋಪಿಯನ್ನು ಆತ ನೋಡಿದ. 

##
ಆತ ನನ್ನ ಟೋಪಿಯನ್ನು ಹಾಕಿಕೊಂಡ. 

ಚಂದಿರ ಖುಷಿಯಿಂದ ನಗು ಸೂಸಿದ.

ನನಗೂ ನಗು ಬಂದಿತು. 

##
ಮರುದಿನ ಶಾಲೆ ಮುಗಿದ ಮೇಲೆ, ನನ್ನ ಅಮ್ಮ ನನಗೊಂದು

ಫಳಫಳ  ಹೊಳೆಯುವ ಹೊಸ ಕೆಂಪು ಟೋಪಿ ಕೊಡಿಸಿದರು. 

##
ಆ ರಾತ್ರಿ ಚಂದಿರ ಮತ್ತು ನಾನು, ಇಬ್ಬರೂ ನಮ್ಮ ಟೋಪಿಗಳನ್ನು

ಹಾಕಿಕೊಂಡೆವು. ನಗುತ್ತ ನಾವಿಬ್ಬರೂ ಖುಷಿಯಾಗಿದ್ದೆವು. 

##
ಸೂರ್ಯನಿಗೂ ಒಂದು ಟೋಪಿ ಬೇಕೆಂದು ನಿಮ್ಮ ಯೋಚನೆಯೇ? 

##
ನಾನು ಈ ದಿನ ಯಾವ ಟೋಪಿ ಧರಿಸಿದ್ದೇನೆಂದು ಊಹಿಸಿ! 

##
* License: [CC-BY]
* Text: Rohini Nilekani
* Illustration: Angie & Upesh
* Translation: Ishwar Daitota
* Language: kn
