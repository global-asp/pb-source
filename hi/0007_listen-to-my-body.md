# चुप! मेरी नाक कुछ कह रही है...

##
आज मैं स्कूल नहीं जाऊँगी ।

##
आज छुट्टी है! 

##
आज मैं टीवी नहीं देखूँगी ।

##
वैसे भी बिजली नहीं है ।

##
मैं क्या करूँगी? 

##
आज मैं अपने शरीर की आवाज़  सुनूँगी!

##
पहले, मुझे चुप रहना है। एकदम चुप।  

ताकि मैं अपने शरीर को सुन सकूँ। 

##
हाँ, अब मैं अपनी साँस सुन सकती हूँ।

अन्दर... बाहर... अन्दर... बाहर... 

##
मैं अपनी साँसों की आवाज़ ऊँची कर सकती हूँ... र-स-स!  

और धीमी भी ...म-म-म | 

##
और अब, मैं अपने दिल की धड़कन सुन सकती हूँ। 

धक, धक, धक ... 

##
क्या मैं अपने दिल को और तेज़ कर सकती हूँ? और आवाज़ भी बढ़ा सकती हूँ...?      हाँ, अगर मैं बीस बार ऊपर-नीचे कूदूँ! 

##
देखा? अब मेरे दिल की धड़कन तेज़ हो गई ।

धक-धक, धक-धक, धक-धक! 

##
अगर मैं अपनी उंगलियाँ अपनी कलाई पर रखूँ तो मैं अपनी नब्ज़ सुन सकती  हूँ!       

##
मैं अपनी हँसी सुन सकती हूँ ।

हा हा हा हा हा... हा...! 

##
और रुलाई भी ।

बू हू ! 

##
ताली की आवाज़ ।

तप तपा तप तपा! 

##
सबसे ज़्यादा मैं सुन सकती हूँ... 

अपने पेट की

गुड़-गुड़ गुड़-गुड़... 

##
और पेट कह रहा है...  

खाना दो... खाना दो... 

##
मेरी नाक सुन सकती है कि माँ रसोई में जलेबियाँ तल रही हैं ।

##
शरीर की आवाज़ सुनने में मज़ा आता है ।

अब मैं अपने जबड़ों को चबाते हुए सुनना चाहती हूँ।  

##
और अपने पेट को, माँ की स्वादिष्ट, गरम-गरम जलेबियाँ हड़पते! 

##
आवाज़ को शरीर के सही अंग के साथ मिलाइए।

हाथ               सीटी 

होंठ              खड़म-खड़म 

पैर                 तप-तपा 

चुप! मेरी नाक कुछ कह रही है... (Hindi)

हम सब के पास एक अनोखा शरीर है।पर क्या आपने कभी अपने शरीर की बात सुनी है?

यह पठन स्तर २ की किताब है, उन बच्चों के लिए जो सरल शब्द पढ़ लेते हैं और थोड़ी मदद से नए शब्द भी पढ़ सकते हैं।

##
* License: [CC-BY]
* Text: Rohini Nilekani
* Illustration: Angie & Upesh
* Translation: Ritu Singh
* Language: hi
