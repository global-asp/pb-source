# कामकाजी चींटियाँ

##
नमस्ते, मैं कतार में चौथी जगह पर हूँ। क्या आप मुझे देख सकते हैं?

##
कदम ताल! हम चुपचाप एक कतार में चलते हैं।

##
मैंने एक बात सोची है। जल्दी-जल्दी चलने के लिये मुझे पहिये लगा लेने चाहिएँ।

##
दूसरे जानवरों की तरह हम शोर नहीं मचाते। हम गंध से सब समझते हैं।

##
एक गंध कहती है, “मेरे साथ चलो दावत खाने के लिये।”

##
दूसरी गंध बताती है, “खतरा! उधर मत जाओ!”

##
तुम सब की तरह मुझे भी केक और मिठाईयाँ बहुत पसंद हैं।

##
क्या मेरी ताकत देखना चाहते हो? दिखने में मैं तुम्हें बहुत छोटी लगती हूँ लेकिन मैं बहुत ताकतवर हूँ।

##
कोई बात नहीं अगर दरवाज़ा बंद है। मैं तो छोटी सी दरार से भी निकल सकती हूँ।

##
सच मानो, सैकड़ों चींटियाँ एक कॉलोनी में बड़े आराम से रहती हैं।

##
आइए कुछ नए शब्द सीखते हैं।

छोटा - बड़ा धीमा - तेज़

नाटा - लम्बा पतला - मोटा

कठोर - नरम शोर - शांति

यहाँ शब्दों के विपरीत अर्थ वाले शब्द साथ दिए हुए हैं। जैसे कि ‘चींटी छोटी होती है, हाथी बड़ा होता है।’ क्या आप विपरीत शब्दों की हर जोड़ी को एक सरल वाक्य में लिख सकते हैं?

चींटियाँ दिन भर इधर-उधर भागती रहती हैं। जब भी देखो, काम में लगी रहती हैं। लगन से काम करना तो कोई इन छोटी छोटी चींटियों से सीखे।

##
* License: [CC-BY]
* Text: Kanchan Bannerjee
* Illustration: Deepa Balsavar
* Translation: Poonam S. Kudesia
* Language: hi
