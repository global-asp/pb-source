# ಗಲಾಟೆಯ ಕಾಗೆಗಳು

##
ನಾನು ಮಾವಿನ ಮರದಲ್ಲಿ ವಾಸಿಸುತ್ತೇನೆ. ಬೇಸಿಗೆಯಲ್ಲಿ ನಾನು ರುಚಿಯಾದ ಮಾವಿನ ಹಣ್ಣುಗಳನ್ನು ತಿನ್ನುತ್ತೇನೆ. 

##
ನನ್ನ ಮರಿಗಳು ಗೂಡಿನಲ್ಲಿದ್ದಾಗ ನಾನು ಬಹಳ ಜಾಗ್ರತೆ ವಹಿಸಬೇಕು. 

##
ಬನ್ನಿ, ನನ್ನ ಗೂಡಿನೊಳಗೆ ಇಣುಕಿ, ಅಲ್ಲಿ ಎಂತೆಂತಹ ಚೆಂದದ ವಸ್ತುಗಳಿವೆ ಎಂದು ನೋಡಿ. 

##
ನನಗೆ ವಿಮಾನದಂತೆ ಆಕಾಶದ ಎತ್ತರಕ್ಕೆ ಹಾರಲು ಇಷ್ಟ. 

##
ನಾನು ಮರದ ಮೇಲೆ ಕುಳಿತು, ಅತ್ತಿತ್ತ ರುಚಿಯಾದ ತಿಂಡಿ ತುಣುಕು ಇದೆಯೇ ಎಂದು ಹುಡುಕುತ್ತೇನೆ. 

##
ನಾನು ಒಮ್ಮೆ ಬಲಕ್ಕೆ ನೋಡುತ್ತೇನೆ. ಒಮ್ಮೆ ಎಡಕ್ಕೆ ನೋಡುತ್ತೇನೆ. 

##
ನನಗೆ ಮೀನೆಂದರೆ ತುಂಬ ಇಷ್ಟ. ನನ್ನ ಕಣ್ಣಿಗೆ ಮೀನು ಕಂಡರೆ ಅದನ್ನು ಹೆಕ್ಕಿಕೊಳ್ಳಲು ಸರ್ ಎಂದು ಕೆಳಗೆ ಹಾರುತ್ತೇನೆ. 

##
ನಾನು 'ಕಾವ್ ಕಾವ್' ಎಂದು ಕೂಗಿ ನನ್ನ ಗೆಳೆಯರನ್ನು ಕರೆದು ಅವರೊಡನೆ ಹಬ್ಬದೂಟವನ್ನು ಹಂಚಿಕೊಳ್ಳುತ್ತೇನೆ. 

##
ಕೆಲವರು ನನ್ನನ್ನು ನೋಡಿ, "ಶೂ! ಹೋಗು ಇಲ್ಲಿಂದ. ಎಷ್ಟು ಗಲಾಟೆ ಮಾಡುವೆ!" ಎಂದು ಬೈಯುತ್ತಾರೆ. 

##
ಆದರೆ ನರಿಯಣ್ಣನಿಗೆ ನಾನು ಹಾಡುವುದೆಂದರೆ ಬಹಳ ಇಷ್ಟ. ಹಾಗೆಂದು ನರಿಯಣ್ಣನೇ ಹೇಳಿತು. 

##
ಬನ್ನಿ ಕೆಲ ಹೊಸ ಪದಗಳನ್ನು ಕಲಿಯೋಣ.  ಪ್ರಾಣಿ ಅಥವಾ ಪಕ್ಷಿಗಳು ಮಾಡುವ ಶಬ್ದಗಳಿಗೆ ಕೆಲವು ವಿಶೇಷ ಹೆಸರುಗಳಿವೆ.  ಇವುಗಳಲ್ಲಿ ಎಷ್ಟು ನಿಮಗೆ ಗೊತ್ತು?

ಕಾಗೆಯು ಕಾವ್ ಕಾವ್ ಎನ್ನುತ್ತದೆ.

ಬೆಕ್ಕು ಮಿಯಾಂವ್ ಎನ್ನುತ್ತದೆ. 

##
ಸಿಂಹವು ಘರ್ಜಿಸುತ್ತದೆ.

ನಾಯಿಯು ಬೊಗಳುತ್ತದೆ.

ಕಾಗೆಗಳು ಕರ್ಕಶವಾಗಿ ಕೂಗಿ ಗಲಾಟೆ ಮಾಡುತ್ತವೆ, ಹಾಗಾಗಿಯೇ ಕೆಲವರು ಜೋರಾಗಿ ಮಾತಾಡುವಾಗ  

"ಕಾಗೆಯ ಹಾಗೆ ಗಲಾಟೆ ಮಾಡುತ್ತಾನೆ," ಎನ್ನುತ್ತಾರೆ. 

##
* License: [CC-BY]
* Text: Kanchan Bannerjee
* Illustration: Deepa Balsavar
* Translation: Uday Kumar
* Language: kn
