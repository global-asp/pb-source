# कुत्र गता तव कपोलोर्मिः ?

##
“मातः ! तात ! अत्र आगच्छताम् !” इति लाङ्ग्लेन् उच्चैः आहूतवती ।

सा कपाटिकायाः समीपे समवगूहमाना तिस्रः मिथः खेलन्तीः बिदालिकाः वीक्षमाणा
आसीत् । मातापितरौ आगतौ । लाङ्ग्लेन्, “मातः !.... ” इति किञ्चित् वक्तुम् उद्युक्ता आसीत् ।

माता, “ उष् ! मन्दं, मन्दं वद ! नो चेत् बिदालिकाः भीताः भविष्यन्ति !” इति स्मारितवती ।

##
तदा एका नारङ्गवर्णमार्जारी सहसा वातायनम् उल्लङ्घ्य अन्तः आगता । तान्
अनपेक्ष्य एकत्र उपविष्टवती । बिदालिकाः त्वरया दुग्धं पातुं ताम्
उपगतवत्यः ।

लाङ्ग्लेन् पितरौ च तूष्णीं बहिः गतवन्तः ।

##
लाङ्ग्लेन् पृष्टवती, “ सा धूमवर्णबिदालिका अपि तस्याः मार्जार्याः एव अपत्यं खलु ?” इति ।

“ आम् !” इति तातः अवदत् ।

“ एवं चेत् तस्याः वर्णः किमर्थं माता इव नारङ्गवर्णः नास्ति ?” इति
लाङ्ग्लेन् अपृच्छत् ।

तातः अवदत्, “ प्रायः तस्याः जनकस्य वर्णः धूमवर्णः स्यात्,” इति ।
लाङ्ग्लेन् तद्विषये चिन्तयन्ती आसीत् । तातः, “ सा बिदालिका जनकस्य वर्णं प्राप्तवती अस्ति, यथा लाङ्ग्लेन् स्वपितुः बर्बरकेशम् " इति ।

##
“ किं तु सर्वे वदन्ति यत् अहं माता इव एव अस्मि इति । पश्य आवयोः
चिबुकं मध्ये भित्तम् इव भाति । तेन चिबुकं द्विधा अंशितम् इव भाति !”
इति लाङ्ग्लेन् अवदत् ।

त्वम् आवाभ्यां द्वाभ्याम् अपि कानिचित् लक्षणानि प्राप्तवती असि , यतः त्वम् आवयोः प्रिया पुत्री लाङ्ग्लेन् असि !” इत्युक्त्वा माता तां दृढम् आलिङ्गितवती ।

एवं चेत् सा धूमवर्णा बिदालिका काञ्चन गुणांशान् द्वाभ्यां मातापितृभ्यां स्वीकृतवती अस्ति किम् ?” इति लाङ्ग्लेन् अपृच्छत् ।

##
तातः स्पष्टीकृतवान्, “ सर्वे प्राणिनः कांश्चन गुणविशेषान् वंशात्
प्राप्नुवन्ति ।

लाङ्ग्लेन्, “ गुणविशेषः....? तत् किम् ? मम बर्बरकेशः एकः गुणविशेषः वा ?”
इति अपृच्छत् ।

“ आम् ! त्वयि यानि लक्षणानि सन्ति, तत्सर्वं तव गुणविशिष्टता वर्तते ।
तादृशानि लक्षणानि कानि? वदतु !” इति माता पृष्टवती ।

“ म् ..., मम औन्नत्यम् ?” इति लाङ्ग्लेन् अपृच्छत् ।

“ आम्, सत्यम् ! तव नेत्रयोः वर्णः, कर्णयोः आकारः , हस्तपादाङ्गुलीनां
दैर्घ्यं, नासिकायाः आकृतिः, इत्यादीनि तव स्वरूपलक्षणानि,” इति विवरणं
दत्तवती माता ।

“ इत्थं मम एषः बर्बरकेशः जनकात् अस्ति, प्रभिन्नं चिबुकं च मया त्वत्तः
प्राप्तम् । युवाम् एतत् स्वपितृभ्यां प्राप्तवन्तौ किम् ?” इति ज्ञातुम्
ऐच्छत् लाङ्ग्लेन् ।

“ हा ! त्वं शीघ्रम् अवगच्छसि ! पुनः तेऽपि स्व-स्व-जनित्रेभ्यः
प्राप्तवन्तः, “ इति माता उक्तवती ।

##
##
लाङ्ग्लेन् किञ्चित् भ्रान्तचित्ता पुनः पृष्टवती, “ मम मातामहयोः
पितामहयोः वा भाजितं चिबुकं नासीत् । तर्हि तव विभक्तं चिबुकं कुतः आगतम्
  ?” इति ।
माता समाधानं कृतवती, “ कदाचित् कस्यचित् लक्षणस्य एकवारं लोपः भवेत्, किं
तु वंशश्रेण्यां अग्रे पुनः आगच्छेत् । मम मातामहस्य एतादृशं चिबुकम्
आसीत् । एतत् तस्य पुत्रपुत्रीषु - मम मातरि अपि नासीत् । तद् मया
प्राप्तं, तुभ्यं प्रदत्तम् अपि अस्ति ” इति ।

“ इत्युक्ते अहं केवलम् अन्येषां गुणविशेषाणां सङ्ग्रहमात्रं किल ?” इति
लाङ्ग्लेन् ईषत् खेदेन अपृच्छत् ।

माता तां परिष्वज्य सान्त्वयन्ती उक्तवती, “ गुणवत्तायाः आपितरौ सन्ततिं
प्रति सङ्क्रमणम् अनुवंशिकता इति उच्यते । केचन गुणाः बहुषु बान्धवेषु
समानाः भवेयुः । किं तु केषाञ्चन गुणंशानाम् एकेन सङ्ग्रहेण त्वम्
अद्वितीया असि !” इति ।

##
तातः सोदाहरणं स्पष्टीकृतवान्, “ मां पश्य, प्रिये ! अहम् अद्वितीयः
पुरुषः ... बहु-उन्नतः, शिरसि मुखे कर्णयोश्च दीर्घः बर्बरश्च केशः ! मम
पादौ जगति विशालतमौ । यदि तव कर्णयोः दीर्घाः केशाः अभविष्यन् , तर्हि त्वं किं अकरिष्यः ?” इति सः पृष्टवान् ।

##
लाङ्ग्लेन्  उत्साहेन उक्तवती, “ वर्णितरबर्बन्धेन वेणिबन्धनं
अकरिष्यम्!” इति ।

“ महिलानां कर्णयोः केशः न रोहति एव, प्रिये ! एषः अल्पबुद्धिविनोदः त्वया
जनकात् प्राप्तः इति भाति !” इति वदन्ती माता तौ उभौ वीक्ष्य स्मितवती ।

##
तातः प्रकोष्ठात् बहिः गतवान् । लाङ्ग्लेन् इतोऽपि उपसृत्य मातुः
अङ्कम् आरूढवती ।

सा प्रश्नमालिकाम् अनुवर्तमाना अपृच्छत्, “ मम पुनः एकः प्रश्नः अस्ति ।’मातामही सदा वदति स्म, यत् तव अपि कपोलोर्मिः आसीत् यथा तस्याः । सा कपोलोर्मिः इदानीं कुत्र गता ?” इति ।

माता किञ्चित् हसित्वा उक्तवती," आम् ! मातामहीतः तत् मया प्राप्तम् ।सा किं तु कानिचन लक्षणानि केनचित् कारणेन प्रादुर्भवन्ति, परं केनचित्
कारणेन कदाचित् तिरोभवन्ति च ।” इति ।

##
तदा तातः प्रकोष्ठं पुनः प्रविष्टवान् । " अहम् एव तत् निमित्तं, येन
एतं वडा इति भोज्यवस्तु इन्द्रजालेन इव प्रादुर्भूतम् अस्ति ! इदानीं वयं
तानि निमित्तानि स्मः, यैः एतत् सर्वं इन्द्रजालेन इव तिरोभविष्यन्ति !”
इति ।

##
लाङ्ग्लेनः माता मणिपुरीया, पिता च तमिल्-नाडु-जनः इति त्वया ऊहितं स्यात्।
किं स्वस्य वंशवृक्षचित्रं रचयितुम् इच्छसि, यथा सप्तमे अष्टमे च पृष्ठे लाङ्ग्लेन् रचितवती? पत्रं, लेखनीं च स्वीकृत्य इदानीमेव आरम्भं कुरु!
सन्देहः अस्ति चेत् मातापितरौ साहाय्यं करिष्यतः।

##
कथं स्यात् तव काल्पनिकः लालितकः प्राणी?
ऋजुः वा बर्बरः वा केशः तस्य? वर्तुला वा त्रिकोणाकारा नासिका? एकः वा द्वौ
वा बहवः वा पादाः? कुक्कुरस्य इव वा सिंहस्य इव वा पुच्छम्?
अनेकलक्षणोपेतस्य काल्पनिकस्य प्राणिनः चित्रं रचय। उन्मुक्तकल्पनया चित्रं
रचय!

##
* License: [CC-BY]
* Text: Radha HS
* Illustration: Kruttika Susarla
* Translation: Srinivasan Chakrapani
* Language: sa
