# અમ્મુનુ ગલુડિયું

##
અમ્મુ પાસે ગલુડિયું ન હતું. 
પણ તેણે નિશાળમાં બધાને કહ્યું હતું કે તેની પાસે ગલુડિયું છે.

##
"મારા ગલુડિયાનું નામ શંકર છે," તેણે વેણુંને કહ્યું. 
"શંકર કેળાં ખાય છે," તેણે અબ્દુલને કહ્યું. 
"શંકર કાળો છે," તેણે કુમારીને કહ્યું. 
"શંકર મારી સાથે દડો રમે છે," તેણે ઉન્નીને કહ્યું.

##
તેથી વેણું, અબ્દુલ, કુમારી અને ઉન્ની એ કહ્યું તેઓ ઘરે આવશે.

 શંકર ને જોવા. અમ્મુ એ માથું હલાવ્યું.

 તેણે કહ્યું, "તમે ન આવી શકો."

##
"શા માટે ?"તેઓએ પૂછ્યું.

  "કારણકે શંકર ને ભીડથી ડર લાગે છે," અમ્મુ એ કીધું.

 "તો પછી અમે તેની સાથે એક પછી એક રમીશું" કુમારી એ કહ્યું. 

##
"તમે ન આવી શકો," અમ્મુ એ કીધું.

 "શા માટે?" ઉન્ની એ પૂછ્યું.

 "કારણકે અમે આજે બહાર જવાના છીએ," અમ્મુ એ કહ્યું. 

##
"તો પછી અમે આવતીકાલે આવીશું," અબ્દુલે કહ્યું.

 "અમે તેના માટે કેળાં લાવીશું," વેણું એ કહ્યું.

 "અમે તેની સાથે વારાફરતી રમીશું," કુમારી એ કહ્યું.

 "ઠીક છે," અમ્મુ એ કહ્યું.

 તેને સમજાયું નહિ બીજું શું કહેવું.  

##
તે સાંજે, અમ્મુ એ અચાન ને પૂછ્યું કે તે તેની માટે ગલુડિયું ખરીદી લાવશે કે?
"આપડે જોઈશું," અચાને કહ્યું. 
"પણ તે ખુબ અગત્યનું છે," અમ્મુ એ કહ્યું. 
અચાન હસ્યો. 
અમ્મુ રાતે જામી નહિ, તે બીમાર પડી ગઈ. 

##
તેને આવતીકાલ વિષે વિચારવું ન હતું.
સવારે અમ્મા એ કહ્યું, "તું બીમાર લાગે છે." 
તેણે અમ્મુ નું કપાળ અડ્યું.
તાવ !

##
"આજે ઘરે રહેજે," અમ્મા એ કહ્યું. 
તેથી અમ્મુ નિશાળે ન ગઈ. 
તે આખો દિવસ પથારીમાં પડી રહી. તે બિલકુલ હસી નહિ. 
તેણે ફક્ત બ્રેડની એક જ સ્લાઈસ ખાધી. 

##
સાંજે વેણું , અબ્દુલ, કુમારી અને ઉન્ની ઘરે આવ્યા. 
"તું આજે નિશાળે કેમ ન આવી? " ઉન્નીએ પૂછ્યું. 
"હું બીમાર છું," અમ્મુએ કહ્યું.  

##
"અમે શંકરને જોયો," અબ્દુલે કહ્યું. 
"ક્યાં?" અમ્મુએ પૂછ્યું.
"બગીચામાં," કુમારીએ કહ્યું. 

##
"તેને દડાથી નથી રમવું," અબ્દુલે કહ્યું. 
અચાનક, અમ્મુ પથારીમાંથી બેઠી થઇ ગઈ. તે બહાર દોડી ગઈ. 

##
તે સાચું હતું. ત્યાં તેના બગીચામાં ગલુડિયું હતું. શંકર!

"પણ તે કાળો નથી," વેણુંએ કહ્યું, "તે ચોકલેટી છે."

"ઓહ," અમ્મુએ કહ્યું, "મેં એમ જ કહ્યું હતું!"

##
"તેને ભીડથી ડર નથી લાગતો," અબ્દુલે કહ્યું.

"ઓહ," અમ્મુએ કહ્યું, "મેં એમ જ કહ્યું હતું!"

##
"તેને દડાથી રમવું નથી ગમતું," ઉન્નીએ કહ્યું. 

"ઓહ," અમ્મુએ કહ્યું, "મેં એમ જ કહ્યું હતું!"

##
"પણ તેને કેળાં ખાવા ખુબ જ ગમે છે," કુમારીએ કહ્યું.

"મેં તમને કહ્યું હતું. કહ્યું હતું ને?"અમ્મુ ખુશીથી હસી.

##
* License: [CC-BY]
* Text: Sowmya Rajendran
* Illustration: Soumya Menon
* Translation: sejal shah
* Language: gu
