# ਖ਼ੁਸ਼ੀ

##
ਪ੍ਰੀਤੀ ਅਤੇ ਰਾਜੂ ਪਤੰਗ ਉਡਾ ਰਹੇ ਹਨ, ਤਿਰੰਗੀ ਪਤੰਗ। 

ਬਹੁਤ ਉੱਚੀ ਚਲੀ ਗਈ ਪਤੰਗ। ਓਹ ! 

ਇਹ ਤਾਂ ਦਰੱਖ਼ਤ ਵਿਚ ਫਸ ਗਈ। 

##
ਪ੍ਰੀਤੀ ਨੇ ਜ਼ੋਰ ਦਾ ਝਟਕਾ ਦਿੱਤਾ। 

ਪਤੰਗ ਟੁੱਟ ਗਈ। ਦਰੱਖ਼ਤ ਵਿਚ ਫਸ ਗਈ। 

##
ਰਾਜੂ ਇਕ ਬਾਂਸ ਲੈ ਆਇਆ। ਉੱਛਲ-ਉੱਛਲ ਕੇ ਦਰੱਖ਼ਤ ਤੋਂ ਪਤੰਗ ਉਤਾਰਨ ਦੀ ਕੋਸ਼ਿਸ਼ ਕੀਤੀ। ਪਰ ਬਾਂਸ ਉੱਥੇ ਤੱਕ ਪਹੁੰਚਿਆ ਹੀ ਨਹੀਂ। 

##
ਪਰ ਇਹ ਕੀ ? ਪਤੰਗ ਤਾਂ ਨਿਕਲੀ ਨਹੀਂ !  ਦਰੱਖ਼ਤ ‘ਤੇ ਬਾਂਸ ਲੱਗਣ ਨਾਲ ਕਈ ਅੰਬ ਡਿੱਗ ਪਏ। ਖੱਟੇ-ਮਿੱਠੇ ਅੰਬ। 
ਰਾਜੂ ਅਤੇ ਪ੍ਰੀਤੀ ਅੰਬ ਖਾਣ ਲੱਗੇ। ਦੋਵੇਂ ਖ਼ੁਸ਼ ਹੋ ਗਏ। 
ਹਵਾ ਦਾ ਤੇਜ਼ ਬੁੱਲ੍ਹਾ ਆਇਆ। ਪਤੰਗ ਅੱਗੇ ਉੱਡ ਗਈ। 

##
ਇਕ ਚਿੜੀ ਆਪਣੇ ਛੋਟੇ ਬੱਚਿਆਂ ਨੂੰ ਉੱਡਣਾ ਸਿਖਾ ਰਹੀ ਹੈ। ਬੱਚਿਆਂ ਨੂੰ ਉੱਡਣ ਤੋਂ ਡਰ ਲੱਗ ਰਿਹਾ ਹੈ। 
ਮਾਂ ਚਿੜੀ ਨੇ ਕਿਹਾ, “ਡਰੋ ਨਹੀਂ। ਉਸ ਪਤੰਗ ਦੀ ਡੋਰ ਫੜ ਲਉ।"

##
ਚਿੜੀ ਦੇ ਬੱਚਿਆਂ ਨੇ ਉੱਡਦੀ ਪਤੰਗ ਦੀ ਡੋਰ ਆਪਣੇ ਮੂੰਹ ਨਾਲ ਫੜ ਲਈ। ਉਨ੍ਹਾਂ ਨੂੰ ਉੱਡਣ ਵਿਚ ਮਜ਼ਾ ਆਉਣ ਲੱਗਿਆ। ਉਹ ਬੋਲੇ, “ਵਾਹ ! ਅਸੀਂ ਤਾਂ ਹਵਾ ਵਿਚ ਉੱਡਣ ਲੱਗੇ,” ਅਤੇ ਉਨ੍ਹਾਂ ਦੇ ਮੂੰਹ ਤੋਂ ਡੋਰ ਛੁੱਟ ਗਈ।  

ਹਵਾ ਵਿਚ ਖੰਭ ਫੜਫੜਾਉਂਦੇ ਹੋਏ ਉਹ ਬਹੁਤ ਖ਼ੁਸ਼ ਸਨ।

##
ਉੱਡਦੀ ਪਤੰਗ ਹੌਲੀ-ਹੌਲੀ ਥੱਲੇ ਆ ਗਈ। ਇਕ ਖ਼ਰਗੋਸ਼ ਦੇ ਬੱਚੇ ਨੇ ਉਸ ਤਿਰੰਗੇ ਪਤੰਗ ਨੂੰ ਦੇਖਿਆ। ਉਹ ਆਪਣੇ ਪੰਜੇ ਨਾਲ ਉਸ ਨੂੰ ਫੜਨਾ ਚਾਹੁੰਦਾ ਸੀ। 

##
ਪਰ ਉਸ ਦੇ ਤਿੱਖੇ ਨਹੁੰਆਂ ਨਾਲ ਪਤੰਗ ਫਟ ਗਈ। 

##
ਛੋਟਾ ਖ਼ਰਗੋਸ਼ ਰੋਣ ਲੱਗਿਆ। 

##
ਉਸ ਦੀ ਮਾਂ ਬੋਲੀ, "ਕਿਉਂ ਰੋ ਰਹੇ ਹੋ ?
ਦੇਖੋ, ਅਸੀਂ ਇਸ ਪਤੰਗ ਦਾ ਕੀ ਬਣਾ ਦਿੰਦੇ ਹਾਂ। "

##
ਮਾਂ ਨੇ ਫਟੀ ਪਤੰਗ ਦੀਆਂ ਝੰਡੀਆਂ ਬਣਾ ਦਿੱਤੀਆਂ ਅਤੇ ਆਪਣੇ ਘਰ ਦੇ ਦਰਵਾਜ਼ੇ ਨੂੰ ਸਜਾ ਦਿਤਾ। ਖ਼ਰਗੋਸ਼ ਵੀ ਖ਼ੁਸ਼ ਹੋ ਗਿਆ। 

##
* License: [CC-BY]
* Text: Pankaj Chaturvedi
* Illustration: Ajit Narayan
* Translation: S. Waqeel
* Language: pa
