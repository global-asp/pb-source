# नावेतील सहल

##
शहरातील एका छोट्या बागेत पिंपळाचे एक मोठे झाड होते. त्या झाडावर खारींचा एक परिवार राहत होता. विकी त्या परिवारातील अतिशहाणा सदस्य होता. विकीचा चुलतभाऊ काटो, दूर जंगलातून त्यामाला भेटायला आला आहे. 

##
“आज आपण एका मोठ्या नावेतून फिरामला जाऊया,” विकीने काटोला सांगितले. 

काटो घाबरला आणि चाचरत म्हणाला, “प-प-ण मला पाण्याची भीती वाटते. मला पोहता पण मेत  

“जाऊ दे, भित्रा कुठला! विकी असताना तुला कसली भीती? मी खूप वेळा नावेतून फिरून आलो आहे,” फुशारक्या मारत विकी पुढे निघाला. 

##
किनाऱ्याजवळ नाव दोरखंडाने बांधली होती. दोघेही नावेचा दोरखंड सोडण्यासाठी धावले. नावेत बसून, ते सफरीची मजा लुटणार होते. 

##
काही वेळाने नदीतील पाण्यावर हिंदोळे खात झाडांच्या बाजूने हलतडुलत नाव पुढे निघाली. काटोला बदकांची रांग दिसली. तोंडाचा चंबू करून वर डोके काढून मासे, “हॅलो,” बोलत होते. हंसांची सुंदर जोडी मान हलवत जवळून गेली. 

##
हंसांना हात लावण्यासाठी काटो खाली वाकला. त्याबरोबर नावेचा धक्का बसून काटो पाण्यात पडला. पडता पडता त्याने काही मासे इथून तिथे जाताना पाहिले. “वाचवा! वाचवा!” पाण्याचे घोट पीत तो ओरडला. 

##
विकीला काहीच कळत नव्हते. तो नुसताच इकडून तिकडे पळत होता आणि ओरडत होता. “अरे, कोणी तरी वाचवा मला. खार पाण्यात बुडत आहे.” विकीचा आवाज हंसाने ऐकला. आपली लांब मान पाण्यात घालून अलगद चोचीने त्याने काटोला उचलले आणि सावकाश नावेत ठेवले. 

##
थंडीने कुडकुडत काटो उन्हात बसला. विकी त्याच्या शेजारी अगदी गप्प बसला होता. काटोचे केस थोड्या वेळाने सुकले आणि त्याला जरा ऊबदार वाटू लागले तसा तो लगेच म्हणाला, “किती मजा आली ना! माझ्मा मित्रांनी ऐकले तर त्यांचा विश्‍वास बसणार नाही.” काटोला आपण खूप मोठे हिरो झाल्यासारखे वाटू लागले. जणू काही तो मोठ्या जहाजाचा कॅप्टनच झाला होता. 

##
नाव किनाऱ्यावर लागताच काटोला घरी जायची घाई झाली. कधी एकदा सगळ्यांना भेटतो असे त्याला झाले होते. पण पूर्ण दिवस नावेतून फिरल्यामुळे त्याला सारखी चक्कर येत होती. जेवायला म्हणून तो खुर्चीवर बसला खरा, पण डोके टेकून तिथेच झोपी गेला. 

##
* License: [CC-BY]
* Text: Herminder Ohri
* Illustration: Herminder Ohri
* Translation: Meera Tendolkar
* Language: mr
