# গরম চা আর উষ্ণ কম্বল

##
আমরা এই আমাদের শীতকালের স্কুলের ইউনিফর্ম বার করেছি। এখনো অত শীত পড়েনি। সংস্কৃতে শীতকাল কে শিশির ঋতু বলা হয়। এই সময় আমার গরম গরম জিনিস খেতে খুব ভালো লাগে। 

##
অম্মা আমাদের গতকাল চিনেবাদামের উতসবে নিয়ে গিয়েছিলেন। বেঙ্গালুরুর মহিষ মন্দিরের কাছের রাস্তাটার দুই ধারে ঢাই করা চিনেবাদামের পাহাড়! শুকনো বাদাম, সেদ্ধ করে নুন মাখানো বাদাম, ভাজা বাদাম! অম্মা বলেন গুজরাটের লোকেরা শীতকালে পোঙ্খ উতসব পালন করে। চাষীরা থোকায় থোকায় জোয়ারের দানা কয়লার উনানে সেঁকে রাখে। সবাই মিলে টাটকা, সবুজ মোটা মোটা নরম জোয়ারের দানা খায়, যাকে পোঙ্খ বলে। 

##
আমি একটা সুন্দর নীল রঙের গরম জামা পরে মেলায় গিয়েছিলাম। সারা রাস্তার ধারে কত ছোট দোকান পাট ছিল। মনু চর্খিতে চড়তে চায়। আমি ঠাম্মার জন্য একটা গরম, নরম শাল কিনতে চাই। 

##
এখন কী শীত। আমি স্কুলে হেঁটে যাওয়ার পথে হাথ ঘষি। আমার নতুন লাল চুড়িগুলো কী মিষ্টি ছ্ন-ছন করে। আমি জোরে বলি “বাহ কী সুন্দর” আর কথা বলার সময় আমার মুখের সামনে দেখতে পাই হালকা বরফের মেঘের মতন! 

##
আমার বন্ধু রজনী থাকে শিমলাতে। ওর ঠাকুরদার গ্রামে ওরা বাঁশের ঝুঁড়িতে বরফ জমিয়ে কোনাকার ঢিপি বানায় ছাতে। তারপর বাচ্চারা সব বড়দের আশীর্বাদ নিতে যায়। রজনী আমায় বরফের মানুষের প্রতিযোগিতার কথাও বলল। শ্রীনগরে প্রথম বরফ যখন পড়ে তখন লোকেরা একে-অপরকে “নওশীন মুবারক” বলে। ওরা কাগজে করে বরফের কনা মুড়ে বন্ধুদের পাঠায়। 

##
তারপর সেই বন্ধুকে তাদের জন্য ভোজ দিতে হয়। আমার বরফে খেলে নান আর রোগান জোশের ভোজ খেতে ইচ্ছে করছে। রজনী বলে বরফে ঢাকা গাছগুলোকে দেখতে খুব সুন্দর লাগে। অন্য সকলের গরম চা খেতে ভালো লাগে আর ওর ভালো লাগে গুড়ের সাথে গরম দূধ। ওরা জ্যাকেট, টুপি, হাথ
মোজা আর মাফলার ছাড়া বেরোতেই পারে না,
কিন্তু একে-অপরের উপর বরফের গোলা ফেলতে খুব মজা লাগে। 

##
আগামী বছর শীতের ছুটিতে আমি যেন শিমলা বা জয়্সাল্মের যেতে পারি। জয়্সাল্মেরে কোনো বরফ নেই- শুধুই বালি। আমার মরুভূমি উত্সবে গিয়ে ঊঁটে চড়তে, লোকনৃত্য আর পুতুল খেলা দেখতে আর পাগড়ি বাঁধার প্রতিযোগিতায় ভাগ নিতে ইচ্ছে করে! 

##
শিগগিরই আমরা সংক্রান্তি পালন করব। জানু বলে ওদের বাড়িতে তিলের গুর বানানো হয়। রোহান বলে ওর বাড়িতে য়েল্লু বানানো হয়। নার্সি বলে সংক্রান্তির পর্বে ও শুধু চিগডি খায়। 

##
তোমরা কি জানো যে এই সব কয়টা জিনিস তিল আর গুড় দিয়ে বানানো হয়! নিশ্চই শীতকালে এতে আমাদের শরীরের অনেক উপকার হয়! আমার শীতকাল ভালো লাগে। আমার ভালো লাগে যখন আমার বন্ধুরা আমায় জড়িয়ে ধরে।

##
আমার ঠাকুমার সাথে ঘেঁষা লাগিয়ে পাশের চেয়ারে বসে গল্পের বই পড়তে ভালো লাগে। আমার গাছের উপর কোনদিন বরফ জমবে না।

##
কিন্তু আমি চাই যে গাছটা যেন খুব তাড়া-তাড়ি
পাখিতে আর আমে আর কাঠবিড়ালিতে আর টিয়ে দিয়ে ঢেকে যায়।

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Swagata Sen Pillai
* Language: bn
