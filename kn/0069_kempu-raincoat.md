# ಕೆಂಪು ರೈನ್‌ಕೋಟ್

##
ಭಾನುವಾರ ಕೊಡಿಸಿದರು ಮನುವಿನ ಅಪ್ಪ ಅಮ್ಮ ಅವನಿಗೊಂದು ರೈನ್‌ಕೋಟ್, ಕೆಂಪು ಅದರ ಬಣ್ಣ. "ಅಮ್ಮಾ, ಇವತ್ತು ನಾನು ಇದನ್ನು ಹಾಕಿಕೊಳ್ಳಲೇ?" ಮನು ಕೇಳಿದ. "ಈಗ ಬೇಡ ಮಗು, ಇಂದು ಆಕಾಶ ತುಂಬಾ ತಿಳಿಯಾಗಿದೆ. ಆದರೆ ಮಳೆ ಕೆಲದಿನಗಳಲ್ಲೇ ಶುರುವಾಗಲಿದೆ," ಎಂದಳು ಅಮ್ಮ. 

##
ಸೋಮವಾರ ದಿನವೆಲ್ಲಾ ಇತ್ತು ಬಿಸಿಲು ಫಳಫಳ "ಅಮ್ಮಾ, ಬರುವುದೆ ಇಂದು ಮಳೆಯು ಜುಳಜುಳ?" ಕೇಳಿದ ಮನು. 

"ಇಲ್ಲ ಮನು, ಬಾರದು ಇಂದು, ನೀನು ಹಾಕಿದರೆ ರೈನ್‌ಕೋಟ್ ನೋಡಿದವರೆಲ್ಲ ನಗುತ್ತಾರೆ," ಎಂದಳು ಅಮ್ಮ. 

##
ಮಂಗಳವಾರವು ನೀಲಿಯಾಗಿರಲು ಆಗಸ "ಅಮ್ಮಾ ನನ್ನ ಕನಸು, ಎಂದಾಗುವುದು ನನಸು?" ಕೇಳಿದ ಮನು. 

"ಇಂದು ತಡೆ ಕಂದ, ಅಗೋ ಮೇಲೆ ನೋಡ ಆಗಸದಲ್ಲಿದೆ ಕೇವಲ ಒಂದೇ ಒಂದು ಮೋಡ!" ಎಂದಳು ಅಮ್ಮ. 

##
ಬುಧವಾರವು ಸುಡುತ್ತಲಿತ್ತು ಧಗೆಯು. "ಅಮ್ಮಾ ಬರುವುದೆಂದು ಮಳೆಯು?" ಮತ್ತೆ ಕೇಳಿದ ಮನು. 

"ಕಂದ, ಇನ್ನೇನು ಮಳೆ ಬರಬಹುದು, ಅದು ಮಧ್ಯಾಹ್ನದ ಮುಂಚೆಯೇ ಇರಬಹುದು," ಉತ್ತರಿಸಿದಳು ಅಮ್ಮ. 

##
ಗುರುವಾರದಂದು ಮನು ಹೊರಟನು ಪಿಕ್ನಿಕ್. "ಅಮ್ಮಾ ಇಂದು ಮಳೆ ಬಂದರೆ ಹೇಗೆ? ತೆಗೆದುಕೊಳ್ಳಲೇನು ರೈನ್‌ಕೋಟ್ ಜೊತೆಗೆ?" ಕೇಳಿದ ಮನು. 

"ಇಲ್ಲ ಮಗು, ಇಂದು ಬರುವುದಿಲ್ಲ ಮಳೆ. ಸಣ್ಣ ಬಿಳಿ ಮೋಡಗಳಿವೆ ನೋಡು ತುಂಬಾ ಮೇಲೆ," ಎಂದಳು ಅಮ್ಮ. 

##
ಶುಕ್ರವಾರ ಬಂತು, ಮೋಡ ಕವಿದಿತ್ತು. "ಅಮ್ಮಾ ಇಂದು ಬರುವುದೇ ಮಳೆ?" ಕೂಗಿ ಕೇಳಿದ ಮನು. 

"ಇಂದು ಬರಬಹುದು ಮಗು, ಕೆಲವು ಕಪ್ಪು ಮೋಡಗಳು ತೇಲುತಿಹವು," ಎಂದಳು ಅಮ್ಮ. 

##
ಶನಿವಾರದಂದು ಅಬ್ಬರದ ಆರಂಭ 

ಧಡ್... ಧಡಾರ್...!

"ಅಮ್ಮಾ ಗುಡುಗಲ್ಲವೇ ಆ ಜೋರು ಸದ್ದು?  ಈಗಲೇ ಅಲ್ಲವೆ ಮಳೆ ಸುರಿಯುವುದು?" ಕೇಳಿದ ಮನು. 

##
ಅಂತೂ ಕೊನೆಗೆ ಮಳೆ ಶುರುವಾಯಿತು. 

"ಆಹಾ! ಮಳೆ ಬಂತು ಮಳೆ ಬಂತು," ಹಾಡಿದ ಮನು, ಹೊರಗೆ ಓಡುತ. 

##
"ಆದರೆ ಮನು," ಕರೆದಳು ಅಮ್ಮ ಹಿಂದೆಯೇ ಓಡುತ, "ನೀನು ನಿನ್ನ ರೈನ್‌ಕೋಟ್ ಮರೆತೆ! "

##
* License: [CC-BY]
* Text: Kiran Kasturia
* Illustration: Zainab Tambawalla
* Translation: Ravikiran
* Language: kn
