# પુસ્તક ખરીદવા જાઉં છું

##
એક દિવસ, દાદાજીએ મારા ભાઈને  અને મને થોડાક પૈસા આપ્યા.

અમને કહ્યું, "જાઓ, આમાંથી પુસ્તકો ખરીદો."
અમે બન્ને ખૂબ ખુશ થયાં.
અમને બન્નેને પુસ્તકો વાંચવાં બહુ ગમે છે.

##
આપણે હમણાં જ જવું જોઈએ?

કે પછીથી જવું જોઈએ?
આપણે આજે જવું જોઈએ?
કે આવતી કાલે જવું જોઈએ?
અમે આજે જ જવાનું નક્કી કર્યું.

##
આપણે મોટી બજાર જવું જોઈએ?

કે પછી નાની દુકાને જવું જોઈએ?
આપણે કોઈકને સાથે લેવા જોઈએ?
કે પછી એકલાં જ જવું જોઈએ?
પછી અમે નાની દુકાનમાં જવાનું નક્કી કર્યું, અમે બન્ને એકલાં જ ગયાં.

##
અમને પુસ્તકની નાની દુકાન ગમે છે.

એ દુકાન નાની છે પણ એમાં ઘણાં બધાં પુસ્તકો મળે છે.
દુકાનદાર પણ અમને ઓળખે છે.
એ અમને હંમેશા મદદ કરે છે.

##
ઘણાં બધાં ચિત્રોવાળી ચોપડી હું ખરીદું?

કે પછી, ઘણી વાર્તાવાળી ચોપડી હું લઉં?

આ પાતળું પુસ્તક ખરીદું તો કેવું? હું કંઈ નક્કી નથી કરી શકતી. 

##
અમને સમજાતું નથી કે અમારે ક્યું પુસ્તક ખરીદવું જોઈએ.  દુકાનદારે અમારી તરફ સ્મિત ફેંકતાં કહ્યું.

"ઉપાધી ન કરો, આવો મારી સાથે."
"આ પુસ્તકો પ્રાણી વિષેનાં છે." પેલાં, યંત્રો વિષેનાં પુસ્તકો છે.
પેલી તરફ પડેલાં છે તે યુધ્ધ વિષેનાં છે. તમને જે જોઈએ તે પુસ્તક લઇ લો.

##
મેં થોડાંક પુસ્તકો પસંદ કર્યાં.  મારા ભાઈએ પણ થોડાંક પુસ્તકો લીધા.

હું જમીન પર બેઠી,  અને ભાઈ ખુરશી પર બેઠો.
અને અમે બસ વાંચ્ચાં જ કર્યું, વાંચ્યાં જ ર્ક્યુ, અને વાંચ્યાં જ કર્યુ.

##
આસપાસ ખૂબ જ શાંતિ હતી.  સહેજ પણ અવાજ થતો ન હતો.

એક કલાક પસાર થઈ ગયો.  બે કલાક પસાર થઈ ગયા.
છેવટે, કયા પુસ્તકો ખરીદવાં તે અમને સમજાઈ ગયું.

##
દુકાનદાર અમને જોઈને મીઠું હસ્યો. મેં ઘણીબઘી વાર્તાઓવાળું જાડું પુસ્તક ખરીઘું.

મારા ભાઈએ ઘણાંબઘાં ચિત્રોવાળું મોટું પુસ્તક ખરીઘું.અમે દોડતાં, અમારા દાદાજી પાસે ઘરે પહોંચી ગયાં.

અમે એમની પથારી પર ચઢી ગયાં. એમણે અમારી બન્નેની આસપાસ હાથ વીંટયા.
પછી બસ અમે વાંચ્ચાં જ ર્ક્યું, વાંચ્ચાં જ કર્યું અને વાંચ્ચાં જ કર્યું

##
* License: [CC-BY]
* Text: Rukmini Banerji
* Illustration: Santosh Pujari
* Translation: Veena Bhachech
* Language: gu
