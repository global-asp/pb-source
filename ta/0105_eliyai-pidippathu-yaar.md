# எலியைப் பிடிப்பது யார்?

##
ஒரு வீட்டில் எலி ஒன்று புகுந்துவிட்டது. அதை முதலில் பார்த்தது பாட்டிதான். 

‘அச்சச்சோ! எலி’ என்று கத்தியபடி அவர் சோபாமீது ஏறிக்கொண்டார்.

அங்கிருந்த குட்டித் தலையணைகளெல்லாம் கீழே விழுந்தன.

##
’எலியா? எங்கே?’ என்று கேட்டபடி தாத்தா ஜன்னலில் தொற்றிக்கொண்டார்.

அங்கிருந்த திரைச்சீலைகளெல்லாம் கீழே விழுந்தன. 

‘அதோ அங்கே!’ என்று கத்தினார் அப்பா. பயந்துபோய்ப் பக்கத்திலிருந்த மேஜைமீது ஏறிக்கொண்டார் அவர். அங்கிருந்த தட்டுகள் கீழே விழுந்து உடைந்தன.

##
‘அதோ எலி !’ என்று அலறினார் அம்மா. பழக் கிண்ணம்  சரிந்து விழ, ஆப்பிள்கள் எல்லாம் உருண்டன.

’எலியைப் பிடி’ என்று பூனையைப் பார்த்துக் கத்தினான் மிதுன்.

அந்தப் பூனை எலியைப் பார்த்தது...
...எலி பூனையை பார்த்தது...
...பயந்துபோய்க் கட்டிலுக்கடியில் ஒளிந்துகொண்டுவிட்டது.

##
‘எலி! எலி!’ என்று கத்தியபடி பூனைக்குப் பின்னால் ஓடினான் மிதுன்.

‘நான் அந்த எலியை ஓட்டறேன்’ என்றார் அம்மா, தைரியமாக.

அவர் ஒரு துடைப்பத்தை எடுத்துக்கொண்டு அங்கும் இங்கும் குத்தினார்.

##
‘எலி!’ என்றார் தாத்தா. அவரால் இதற்குமேல் உயரத்துக்கு ஏறமுடியவில்லை.
‘எங்கே?’ என்றார் பாட்டி, மேலும் கீழும் பார்த்தபடி.
‘இடது பக்கம் பார்!’ என்றார் தாத்தா.

##
பாட்டி திரும்பிப் பார்த்தார்…

...எலியும் பாட்டியை பார்த்தது…

...பயந்துபோய்க் கட்டிலுக்கு அடியில் ஒளிந்துகொண்டார்.

##
‘அடடா’ என்றார் தாத்தா. இன்னும் மேலே ஏற முடியாமல்.

வேறு வழியில்லாமல் அவர் விரைவாக இறங்கிவந்தார். எலியின் கண்ணில் படாமல் கட்டிலுக்கு அடியில் ஒளிந்துகொண்டார்!

##
’எலி! எலி!’ என்று எல்லாரும் ஒன்றாகக் கத்தினார்கள்.

அந்தச் சத்தத்தில் குழந்தை விழித்துவிட்டது.

அது எழுந்து உட்கார்ந்து கண்களை மெதுவாகத் தேய்த்துக்கொண்டது.

அட, அங்கே தலையணையில் என்னது?

##
அதற்கு இரண்டு கண்கள், நான்கு கால், ஒரு நீண்ட வால் இருந்தது. 

‘அட, எலி!’ என்று கை தட்டியது குழந்தை. அதற்கு ஒரே மகிழ்ச்சி!

##
குழந்தை எலியைப் பார்த்தது…

...எலி குழந்தையை பார்த்தது…

... அது ஓட ஆரம்பித்தது!

##
..பின்னாலேயே, குழந்தையும் ஓடியது!

##
* License: [CC-BY]
* Text: Sowmya Rajendran
* Illustration: Tanaya Vyas
* Translation: N. Chokkan
* Language: ta
