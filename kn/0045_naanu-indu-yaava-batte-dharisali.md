# ನಾನು ಇಂದು ಯಾವ ಬಟ್ಟೆ ಧರಿಸಲಿ?

##
ಧರಿಸಲು ಯಾವ ಉಡುಪೂ ಸರಿ ಇಲ್ಲ ಎಂದು ಕೆಲವೊಮ್ಮೆ ನಿಮಗೆ ಅನಿಸುತ್ತದೆಯೆ? ನನಗೆ ಹಾಗೆನಿಸುತ್ತದೆ! 

##
ಈ ಶರ್ಟಿನ ಗುಂಡಿಗಳು ತೊಂದರೆ ಕೊಡುತ್ತವೆ. 

ಈ ಪ್ಯಾಂಟ್ ನನಗೆ ಬಹಳ ಬಿಗಿಯಾಗುತ್ತಿದೆ. 

##
ಈ ಲಂಗ ಅಂತೂ ಬಹಳ ಉದ್ದ, ನನ್ನನ್ನು ಬೀಳಿಸುವಂತಿದೆ. 

ಈ ಬ್ಲೌಸ್ ಸಹ ಸರಿಯಾಗಿ ಕೂರುತ್ತಿಲ್ಲ. 

##
ಸಡಿಲವಾದ ಈ ಸಲ್ವಾರ್ ಜಾರಿ ಬೀಳುವಂತಿದೆ. 

ಇದರ ಚಿನ್ನದ ಜರಿ ನನ್ನ ಮೈ ಚುಚ್ಚುತ್ತಿದೆ. 

##
ಈ ಚೂಡಿದಾರ್ ಎಲ್ಲ ಕಡೆ ಎಳೆಯುತ್ತಿದೆ ಜೊತೆಗೆ ಅಲ್ಲಲ್ಲಿ ಸಿಕ್ಕಿ ಹಾಕಿಕೊಳ್ಳುತ್ತಿದೆ. 

ಸರಿಯಾಗಿರುವುದು ಯಾವುದೂ ಇಲ್ಲವೆನಿಸುತ್ತಿದೆ. 

##
ಈ ಫ್ರಾಕ್ ಕಣ್ಣಿಗೆ ಚುಚ್ಚುವಂತೆ ಗಾಢವಾಗಿ ಹೊಳೆಯುತ್ತಿದೆ. 

ಅಣ್ಣನ ಟೀ ಶರ್ಟ್? 

ಎಂಥ ತಮಾಷೆಯ ದೃಶ್ಯ! 

##
ಅಪ್ಪನ ಜುಬ್ಬ ಬಹಳ ಉದ್ದ ಆಯ್ತು. ಅಮ್ಮನ ಸೀರೆ ತಪ್ಪಾಗಿ ಉಟ್ಟಂತಿದೆ. ಕೆಲವು ನನ್ನ ಕೈಗೆ ಎಟುಕದಷ್ಟು ಎತ್ತರದಲ್ಲಿವೆ. 

ಅಯ್ಯೋ, ನನಗೆ ಕಿರಿಚೋಣ ಅಂತ ಅನ್ನಿಸುತ್ತಿದೆ. 

##
ಈ ಬಟ್ಟೆಗಳೆಲ್ಲ ಸೇರಿ, "ನಾವು ನಿನಗೆ ದಿನವಿಡೀ ತೊಂದರೆ ಕೊಡುತ್ತೇವೆ," ಎಂದು ಹೇಳುವಂತಿದೆ. 

ಆದರೆ, ನಾನು ಇವತ್ತು ಒಂದು ತೀರ್ಮಾನಕ್ಕೆ ಬಂದಿದ್ದೇನೆ... 

##
ಇವೆಲ್ಲವುಗಳಿಂದ ಬೇಕಾದ್ದನ್ನು ಹೊಂದಿಸಿ, ಮ್ಯಾಚ್ ಮಾಡಿ, ನನ್ನದೇ ಶೈಲಿಯಲ್ಲಿ ಧರಿಸೋಣ ಎಂದು! 

##
* License: [CC-BY]
* Text: Natasha Sharma
* Illustration: Tanvi Choudhury
* Translation: Geetha M.
* Language: kn
