# ಶಾಲೆಯಲ್ಲಿ ರಾಣಿಯ ಮೊದಲ ದಿನ

##
ಇವತ್ತು ಶಾಲೆಯಲ್ಲಿ ನನ್ನ ಮೊದಲ  ದಿನ. ಅಮ್ಮ ಕೈ ಹಿಡಿದು ನನ್ನ ಜೊತೆ ನಡೆಯುತ್ತಿದ್ದಾಳೆ.

“ನಾನೀಗ ದೊಡ್ಡವಳಾಗಿದ್ದೇನೆ.  ಕೈ ಬಿಡು, ನನ್ನ ಕೈ ಬಿಡು!” ಎಂದು ಹೇಳುತ್ತೇನೆ.

ಅಮ್ಮ ನನ್ನ ಕೈಯನ್ನು ಇನ್ನೂ ಬಿಗಿಯಾಗಿ ಹಿಡಿಯುತ್ತಾಳೆ.

##
ಶಾಲೆಯ ಹತ್ತಿರ ತುಂಬ ಮಕ್ಕಳು ಇರುವರು.

ಕೆಲವರು ಬಸ್ಸಿನಲ್ಲಿ ಬರುವರು. ಕೆಲವರು ಕಾರಿನಲ್ಲಿ ಬರುವರು. 

ಕೆಲವರು ಆಟೋರಿಕ್ಷಾದಲ್ಲಿ ಬರುವರು. 

ಇನ್ನು ಕೆಲವರು ಸೈಕಲಿನಲ್ಲಿ ಬರುವರು. ಮತ್ತೆ ಕೆಲವರು ನನ್ನಂತೆ ನಡೆದುಕೊಂಡು ಬರುವರು.

##
ನಾವು ಗೇಟ್ ಬಳಿ ತಲುಪಿದಾಗ ಅಮ್ಮ ನನ್ನ ಕೈ ಬಿಟ್ಟಳು.

ಅವಳು ಅಲ್ಲೇ ಗೇಟ್ ಬಳಿ ನಿಂತಳು. ನಾನೊಬ್ಬಳೇ ಒಳಗೆ ಹೋಗಬೇಕು. 

ನನ್ನ ಸುತ್ತಮುತ್ತ ಬಹಳಷ್ಟು ಹೊಸ ಮುಖಗಳು ಕಾಣಿಸುತ್ತಿವೆ.

##
ನಾನು ಒಂದೊಂದೇ ಹೆಜ್ಜೆ ಇಡುತ್ತೇನೆ. ನಾನು ಹಿಂದೆ ತಿರುಗಿ ನೋಡುತ್ತೇನೆ. 

ನಾನು ದೂರ ಹೋದಷ್ಟೂ, ಅಮ್ಮ ಚಿಕ್ಕದಾಗಿ ಕಾಣಿಸುತ್ತಾಳೆ. ಅವಳು ಮರೆಯಾಗಿ ಬಿಟ್ಟರೆ? ನಾನು ಹಿಂದಿರುಗಿ ಅವಳ ಬಳಿ ಓಡುವೆ. ನಾನು ಅಷ್ಟು ದೊಡ್ಡವಳು ಎಂದು ನನಗೆ ಅನಿಸುತ್ತಿಲ್ಲ. ಅವಳ ಕೈ ಹಿಡಿದು, “ಹೋಗಬೇಡ” ಎನ್ನುತ್ತೇನೆ.

##
ಈಗ ಎಲ್ಲರೂ ಒಳಗೆ ಹೋದರು. ನಾನೊಬ್ಬಳೇ ಹೊರಗೆ ಉಳಿದಿರುವುದು. 

ಟೀಚರ್ ಹೊರಗೆ ಬಂದರು. ನನ್ನ ನೋಡಿ ಮುಗುಳು ನಗುತ್ತಾರೆ. ನಾನು ಹಿಂದಿರುಗಿ ನಗುತ್ತೇನೆ.

ಅಮ್ಮ, “ರಾಣಿ ನೀನು ಹೊರಗೆ ಬಂದಾಗ ನಾನು ಇಲ್ಲೇ ಇರುವೆ,” ಎಂದಳು.

ನಾನು ಅವಳ ಕೈ ಬಿಡುತ್ತೇನೆ. ಅವಳು ಕೈ ಬೀಸುವಳು.

##
ನಾನು ಒಳಗೆ ಓಡುವೆ.

ಶಾಲೆ ಮುಗಿಸಿ ಬರುವಾಗ ಅಮ್ಮ ಅಲ್ಲೇ ಇರುವಳು!

##
* License: [CC-BY]
* Text: Cheryl Rao
* Illustration: Mayur Mistry
* Translation: Geetha M.
* Language: kn
