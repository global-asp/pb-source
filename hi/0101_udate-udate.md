# उड़ते उड़ते

##
माँ की कहानी सुनते सुनते चन्दू को गहरी नींद आ गई। 

सपने में वह उड़ने लगा। 

##
उड़ते उड़ते चन्दू बगीचे में आया। 

वहाँ उसे एक तितली मिली। 

तितली ने पूछा, “क्यूँ भाई कैसा लग रहा है?” 

चन्दू ने कहा, “मज़ा आ रहा है।” 

##
उड़ते उड़ते चन्दू ऊपर गया। 

वहाँ उसे एक गौरैया मिली। 

गौरैया ने पूछा, “क्यूँ बड़े भाई, कैसा लग रहा है?” 

चन्दू ने कहा, “मज़ा आ रहा है।” 

##
उड़ते उड़ते चन्दू और ऊँचा गया। 

वहाँ उसे एक गरूड़ मिला। 

गरूड़ ने पूछा, “क्यूँ सेठ, कैसा लग रहा है?” 

चन्दू बोला, “मज़ा आ रहा है।” 

##
उड़ते उड़ते चन्दू और भी ऊपर गया। 

वहाँ उसे एक हवाई जहाज़ मिला। 

हवाई जहाज़ ने पूछा, “क्यूँ साहब, कैसा लग रहा है?” 

चन्दू बोला, “मज़ा आ रहा है।” 

##
उड़ते उड़ते चन्दू बहुत ऊपर पहुँचा। 

वहाँ उसे एक रॉकेट मिला। 

रॉकेट ने पूछा, “क्यूँ सर, कैसा लग रहा है?” 

चन्दू ने कहा, “मज़ा आ रहा है।” 

##
उड़ते उड़ते चन्दू और भी ऊपर जाने लगा।  इधर-उधर देखने लगा। 

आसमान में तारे चमक रहे थे, कुछ छोटे, कुछ बड़े। 

चन्दू को देखकर वे स़िर्फ मुस्काने लगे। 

मगर चन्दू ने अपने आप उन्हें बता दिया, “अब तो बहुत ही अच्छा लग रहा है।” 

##
माँ ने चन्दू को जगाया और कहा, “जागो, बेटा!” 

चन्दू ने माँ को प्यार किया और बोला, “सबसे अच्छा तो अब लग रहा है।” 

##
* License: [CC-BY]
* Text: Vidya Tiware
* Illustration: Rijuta Ghate
* Translation: Pratham Books Team
* Language: hi
