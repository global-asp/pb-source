# పహెల్వాన్ ఆడుకోవాలనుకొన్నాడు.

##
పహెల్వాన్ ప్రతి రోజూ వ్యాయామం చేసేవాడు.

##
ఒక రోజు పహెల్వాన్ క్రీడాకారుడు అవాలనుకొన్నాడు. ఆటస్థలానికి వెళ్ళి పిల్లలతో “నేను కూడా మీతో ఫుట్ బాల్ ఆడతానని అన్నాడు”.

పిల్లలకు పహెల్వాన్ అంటే భయం. అందుకే అంగీకరించారు.

##
కానీ పహెల్వాన్ ఎప్పుడు ఫుట్ బాల్ ని తన్నినా అది పగిలి పోయేది. లేదా ఆ బంతితో పాటూ “గోల్ కీపర్” కూడా ఎగిరిపోయేవాడు.

##
పిల్లలకు ఏమి చేయాలో తోచేదికాదు.

##
ఒక రోజు గప్పు పహెల్వాన్ తో “మనం క్రికెట్ ఆడదామా అని అన్నాడు”

ఆడదాం కానీ ముందుగా “నేను బ్యాటింగ్ చేస్తాను” అని అన్నాడు పహెల్వాన్.

##
గప్పు చాలా దూరం నుండి పరిగెత్తుకొని వచ్చి, గాలిలో ఎగురుతూ బంతిని వేసాడు.

##
పహెల్వాన్ సంతులనం కోల్పోయాడు.  పెద్ద శబ్ధం చేస్తూ బంతి అతని తలను బలంగా తాకింది.

##
“నేను బంతిని వేస్తాను” అన్నాడు పహెల్వాన్.

సరేకానీ “బంతిని వేస్తూ గాలిలో ఎక్కువ ఎత్తుకు ఎగరకు, నాకు భయం వేస్తుంది” అని గప్పు అన్నాడు.

##
పహెల్వాన్ గప్పు మాట వినలేదు. గాలిలోకి ఎగిరాడు.

##
సంతులనం కోల్పోయి దబ్బుమని కింద పడ్డాడు.

##
పైకి లేచి “నేను ఫీల్డింగ్ చేస్తాను” అని అన్నాడు.  ఇందుకు గప్పు అంగీకరించాడు.

##
గప్పు బ్యాటుని తిప్పుతూ బంతిని అన్ని వైపులకి వేగంగా కొట్టాడు.  

పహెల్వాన్ బంతి వెనుక పరిగెడుతూ ఆయాస పడ్డాడు.

##
పహెల్వాన్ అలసి పోయాడు. ముఖమంతా మాడ్చి “నేను వికెట్ కీపర్”గా ఉంటాను అని అన్నాడు. ఇందుకు గప్పు అంగీకరించాడు.

##
గప్పు బంతిని కొంత ఎత్తులో వేశాడు. బ్యాట్స్ మన్ క్రిందికి ఒంగాడు. చూస్తుండగానే బంతి సరాసరి పహెల్వాన్ నోటిలోకి వెళ్లిపోయింది.

##
పహెల్వాన్ అలసిపోయి “వద్దులే, నేను ఆడాలను కోవడం లేదు” అని అన్నాడు. అతను విషాద వదనంతో, అక్కడి నుండి దూరంగా వెళ్లిపోయాడు.

గప్పు కొత్త బంతిని తీశాడు. అందరూ ప్రశాంతంగా క్రికెట్ ని ఆడుకోసాగారు.

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Translation: Nagaraju Nichenametla
* Language: te
