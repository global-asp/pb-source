# ఇంటిలో ఎలుక

##
ఇంటిలోకి ఎలుక దూరింది. ముందుగా అమ్మమ్మ చూసింది.

“ఎలుక!” అంటూ ఆమె అరిచి సోఫా మీదకి దూకింది.

కుషన్ జారి కింద పడిపోయింది.

##
“ఎక్కడ?” కిటికీ మీదకి ఎక్కుతూ అడిగాడు నాన్న.

అతడు కర్టెన్లు కిందకి లాగేశాడు.

“అక్కడ!” అరుస్తూ అమ్మ బల్లమీదకి దూకింది.

శబ్దం చేస్తూ పళ్లాలు కింద పడ్డాయి.

##
“దానిని పట్టుకో!” అంటూ మిథున్ పెంపుడు పిల్లిని ఉసికొల్పాడు.

ఎలుకను చూసిన పిల్లి మంచం కిందకి దూరింది!

“ఎలుక!” అని అరుస్తూ పిల్లి వెనుక పరిగెత్తాడు మిథున్.

##
“దానిని బయటకు తరిమేస్తాను!” అమ్మ ధైర్యంగా అంది.

చీపిరి తీసుకుని ఇక్కడా, అక్కడా పొడిచింది.

##
“ఏం చేయాలో నాకు తెలుసు!” అంటూ సోఫాలోంచి కిందకి దూకింది అమ్మమ్మ.

ఒక దినపత్రికను చుట్టచుట్టి ఇక్కడా, అక్కడా పొడిచింది.

##
“ఎలుక!” నాన్న అరిచాడు. “నీ వెనుక!”

ఎలుకను చూసిన అమ్మ మంచం కిందకి దూరింది!

##
“అయ్యో!” మూలిగాడు నాన్న. అతడు ఇంకా పైకి ఎక్కటానికి లేదు.

అతడు జాగ్రత్తగా కిందకి దిగి, ఎలుక చూడక ముందే మంచం కిందకి దూరాడు!

##
‘ఇంటిలో ఎలుక!’ అందరూ ఒక్కసారిగా అరిచారు.

దాంతో పాపకు మెలుకువ వచ్చింది.

నిద్రమత్తులో కళ్లు నులుముకుంటూ చాపమీద కూర్చుంది.

తన దిండుమీద ఉన్నదేమిటి?

##
దానికి రెండు కళ్లు ఉన్నాయి, నాలుగు కాళ్లు ఉన్నాయి, పొడవాటి తోక ఉంది.

“ఎలుక!” సంతోషంతో చప్పట్లు కొడుతూ అరిచింది పాప.

పాప ఎలుకను చూసింది. పాప వెంటపడగా ఎలుక పరుగందుకుంది!

##
సోఫాలోకి దూకింది, కిటికీపైకి ఎక్కింది, బల్లమీదకి ఉరికింది, కుషన్లపైకి గెంతింది,

##
కర్టెన్లలో దూరింది, పళ్లాల మీద పరిగెత్తింది, చివరికి తలుపులోంచి బయటకు పోయింది!

##
* License: [CC-BY]
* Text: Sowmya Rajendran
* Illustration: Tanaya Vyas
* Translation: K. Suresh
* Language: te
