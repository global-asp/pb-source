# ବାଣୀ

##
ବାଣୀ ବୋଲି ଚାରିବର୍ଷର ଝିଅଟିଏ | ସବୁଜରଙ୍ଗର କବାଟ ଲାଗିଥିବା ଘରେ ସେ ରହେ  |

ଗାଢ଼ ହଳଦିଆ ରଙ୍ଗର ଝରକା ଓ ନାଲି ରଙ୍ଗର କବାଟ ଲାଗିଥିବା ଗୋଟେ ସ୍କୁଲରେ ସେ ପଢ଼େ |

##
ବାଣୀ ତା ସ୍କୁଲକୁ ଭଲପାଏ | ପାଠ ପଢ଼ା ସହିତ ସେ ନାଚେ, ଗାଏ ଓ 
ସାଂଗମାନଂକ ସହିତ ଖେଳେ |

##
ଦିନେ ରାତିରେ ବାଣୀ ଭାରି ହାଲିଆ ହେଇପଡ଼ିଥାଏ | ଶୋଇବା ପାଇଁ  ସେ ଯେମିତି ଆଖି ବନ୍ଦ କରିଛି, ତାକୁ ଲାଗିଲା ସେ ଭାସୁଛି | ଭାସି ଚାଲିଛି  ଘର ବାହାରକୁ, ପାହାଡ଼ ତଳର ଗଛମାନଙ୍କ ଭିତରକୁ  |

##
ବାଣୀ ଉଠ୍ ! ଉଠ୍ ବାଣୀ ! ବାଣୀ ଝଟ୍ କରି ଉଠି ପଡ଼ିଲା |
କଉତୁକିଆ ପୋଷକ ଓ ଟୋପି ପିନ୍ଧିଥିବା ଅଦ୍ଭୁତ ପିଲା ଗୁଡ଼ିଏ ତା ସାମନାରଠିଆ ହୋଇଥିବାର ସେ ଦେଖିଲା |

##
ସେ ପିଲା ଗୁଡ଼ିକ ବାଣୀ ଚାରିପଟେ ଗୋଲେଇ ହେଇ ଠିଆ ହେଲେ ଓ ଗୀତ ଗାଇବାକୁ ଆରମ୍ଭ କଲେ|
"ସ୍ଵାଗତମ୍! ସ୍ଵାଗତମ୍ ! ଆମେ ପ୍ରାୟ ବର୍ଷେ ହେଲା ତମକୁ ଅପେକ୍ଷା କରିଛୁ |"
"ବର୍ଷେ ହେଲା!" ବାଣୀ ଫିସ୍ ଫିସ୍ କରି କହିଲା |
"ହଁ! ହଁ!" ସେମାନେ କହିଲେ |

##
“ଆମେ ଜାଣିଛୁ ତମେ ନିଦରେ ଭାସିପାର |” 

“ହୁଏତ ଗୀତ ବି ଗାଇପାରୁଥିବ |” 

“କିନ୍ତୁ ମୁଁ ଶୋଇନି,” ବାଣୀ ନିଜକୁ ଟିକିଏ ଚୁମୁଟି ଦେଇ କହିଲା, “ଆଃ !” 

“ତମେ ନିଦରେ ଉଡ଼ିପାର,” ସେମାନେ ଗାଇଲେ  |

“ଉଡ଼ିପାରେ? କେମିତି? କୋଉଠି?” ବାଣୀ ପଚାରିଲା  |

“ତମେ ତମ ହାତ ଯୋଡ଼ିକ ଡେଣା ପରି ମେଲେଇଦିଅ | ଚଢ଼େଇ ଭଳି, ବାଦଲ୍‌ ଭଳି, ଯେମିତି ତମ ଇଚ୍ଛା ଉଡ଼ିଚାଲ |” 

##
ବାଣୀ ତା ହାତ ଯୋଡ଼ିକ ଦୁଇପଟକୁ ମେଲେଇ ଦେଲା ଓ ତା'ର ନୂଆ ସାଂଗ ମାନଂକ ସହିତ ଉଡ଼ି ଚାଲିଲା|
ସେମାନେ ବଣ ଉପର ଦେଇ ଉଡ଼ି ଚାଲିଲେ | 

ବାଣୀ ଯେତେବେଳେ ତଳକୁ ଚାହିଁଲା, ଶହ ଶହ ସଂଖ୍ୟା ରେ ଆଲୁଅ ଦେଖିଲା |

##
ଆଲୁଅ ଆଡ଼କୁ ଓହ୍ଲଉଥିବା ସେଇ ସାଙ୍ଗମାନଙ୍କୁ ସେ ଅନୁସରଣ କଲା  | ବିରାଟ ବିରାଟ ଛତୁରେ ତିଆରି ସହରଟିଏ ବାଣୀ ଦେଖିଲା |  ସେଠାରେ ସବୁଜରଙ୍ଗର ଛତୁ ଥିଲା  | ହଳଦିଆ, ଧଳା, ବାଇଗଣୀ ଓ ନାଲି ଛତୁ ମଧ୍ୟ ଥିଲା  | ପ୍ରତି ଛତୁରେ ଘରଟିଏ ଥିଲା  |

##
ବାଣ ଉଡ଼ି ଉଡ଼ି ଗୋଟେ ଘର ଭିତରକୁ ଗଲା | ଘରଟି ଯେ କୌଣସି ସାଧାରଣ ଘର ଭଳି ଥିଲା, ମାତ୍ର ତା’ର ଚଟାଣ ଛତୁରେ ତିଆରି ହୋଇଥିଲା, ଯାହା ଖୁବ୍‌ କୋମଳ ଥିଲା | ଗାଲିଚାଠାରୁ ମଧ୍ୟ ନରମ ଥିଲା | ପିଲାମାନେ ବାଣୀକୁ ଛତୁର ସହର ଦେଖାଇ ଡେଉଁଥିଲେ ଓ ଦୌଡ଼ୁଥିଲେ  |

##
“ଆସ! ଚାଲ ଏଥର ଖାଇବା,” ସେ ପିଲାମାନେ କହିଉଠିଲେ  | ଅନେକ ଅବାଗିଆ ଛତୁର ପଡ଼ିଆ ବାଣୀ ଦେଖିପାରୁଥିଲା  |

“ଇଏ କି କୌତୁକିଆ ଛତୁ!” ବାଣୀ କହିଲା  |

“ଓହୋ! ସେଗୁଡ଼ିକ ଲଡୁ ଛତୁ!” 

ପ୍ରତି ଛତୁ ଉପରେ ଲଡୁଟିଏ ଥିବାର ଦେଖି ବାଣୀ ଆଶ୍ଚର୍ଯ୍ୟ ହେଲା  | ସେଠାରେ ହଳଦିଆ, ସବୁଜ ଓ ଧଳା ରଙ୍ଗର ଲଡୁ ଓ ବର୍ଫି ଥିଲା  |

##
ବାଣୀ ଲଡୁଟିଏ ଭାଙ୍ଗିକି ଆଣିଲା ଓ ଖାଇଲା  | ତାହା ଖୁବ୍‌ ସ୍ବାଦିଷ୍ଟ ଥିଲା | ପୁରାପୁରି ଲଡୁର ସ୍ବାଦ, ସେ ଭାବିଲା |  ତା ନାଁ ଧରି କିଏ ଡାକୁଥିବାର ବାଣୀକୁ ଶୁଭିଲା | ବହି ଆକାରର ଛତୁଗୁଡ଼ିକୁ ସେ ଦେଖିପାରିଲା  | ପୃଷ୍ଠାଗୁଡ଼ିକ ଆପେ ଆପେ ଓଲଟୁଥିଲେ  |

ସେହି ପୃଷ୍ଠାର ଅକ୍ଷର ଗୁଡ଼ିକ ତଳ ଉପର ହେଇ ଡେଉଁଥିଲେ,  “ବାଣୀ, ଆ’ | ଆମ ସହିତ ପଢ଼ |” 

##
ବାଣୀ ସେହି ବହି ଛତୁଗୁଡ଼ିକ ପାଖକୁ ଗଲା| ତା’ର ଛବି ଗୁଡ଼ିକ ବାଣୀକୁ ରାଜା, ରାଣୀ, ପରୀ ଓ ସାହସୀ ଯୋଦ୍ଧାମାନଙ୍କର କାହାଣୀ କହିଲେ | ଛତୁର ଚିପ୍‌ସ୍‌ ଖାଉଖାଉ ସେ ଶୁଣିଲା | ତାକୁ ଭାରି ଶୋଷ କଲା |

ପିଲାମାନେ ତାକୁ ଚକ୍‌ ଚକ୍‌ କରୁଥିବା ଝରଣାଟିଏ ପାଖକୁ ନେଇଗଲେ| ଏହା ଲେମ୍ବୁ ସର୍ବତ ଥିଲା| ତା ପାଖ ଖରଣାଟି କମଳା ରସର ଓ ଅନ୍ୟଟି ଆମ୍ବ ରସର ଥିଲା| ବାଣୀ ସବୁ ଝରଣାରୁ ଟିକିଏ ଟିକିଏ ପିଇଲା | ଏହା ଥଣ୍ଡା ଓ ଭଲ ଲାଗୁଥିଲା  |

##
ସଙ୍ଗୀତ ଛତୁରୁ ସୁନ୍ଦର ଗୀତ ଶୁଭୁଥିଲା | ମୁନିଆ ଟୋପି ଓ ଜୋତା ପିନ୍ଧିଥିବା ଗୋଟେ ଛୋଟ ପିଲାସହ ବାଣୀ ନିଜକୁ ନାଚୁଥିବାର ଦେଖିଲା |  “ତୁମ ନାଁ କଣ?” ବାଣୀ ପଚାରିଲା  |

“ମୋ ନାଁ ମୁନିଆ,” ସେ କହିଲା | ତା ମୁହଁଟା ବି ମୁନିଆ ଥିଲା  |

ତାପରେ ବାଣୀ ଗୋଟେ ଛୋଟ ଝିଅ ସହିତ ନାଚିଲା ଯିଏକି ନିଜ ହୃଦୟ ଆକାରର ମୁହଁ ସହିତ ମେଳ ଖାଇଲା ଭଳି ହୃଦୟ ଆକାରର ଜୋତା ଓ ଟୋପି ପିନ୍ଧିଥିଲା  | “ମୁଁ କୁନି ହୃଦୟ,” ସେ ଗାଇଲା | 

##
ସେଠି ଥିବା ସବୁପିଲାଙ୍କ ସହ ବାଣୀ ଗୀତ ବୋଲିଲା ଓ ନାଚିଲା | “ମୁଁ ହାଲିଆ ହୋଇଗଲିଣି,” ବାଣୀ କହିଲା,  “ଆମେ ବିଶ୍ରାମ କରିବା?” “ନା, ନା, ବେଳ ନାଇଁ! ଲେମ୍ବୁ ସର୍ବତରୁ ଢୋକେ ପିଅ |” 

ବାଣୀ ଢୋକେ ଲେମ୍ବୁସର୍ବତ ପିଇଲା ଓ ତାଜା ଅନୁଭବ କଲା  |

“ଚାଲ ପର୍ବତ ଆଡ଼କୁ ଉଡିଜିବା,” ସେମାନେ କହିଲେ  |

ସେମାନେ ଉଡ଼ି ଉଡ଼ି କେକ୍‌, ଆଇସ୍‌କ୍ରିମ୍‌ ଓ କ୍ୟାଣ୍ଡିର ପର୍ବତମାନଙ୍କୁ ଅତିକ୍ରମ କରିଗଲେ  |

##
ତାପରେ ସେମାନେ ସବାଶେଷ ପର୍ବତ ପାଖକୁ ଆସିଲେ | ଏହା ଏକ ଖେଳଣା ପର୍ବତ ଥିଲା |ଏତେ ଖେଳଣା ବାଣୀ କେବେ ଦେଖିନଥିଲା |ସେମାନଙ୍କୁ ଡିଆଁଇ ପାରୁଥିବା ଗାଢରଙ୍ଗର ମ୍ୟାଜିକ ପେଣ୍ଡୁରେ ପିଲାମାନେ ଖେଳିବାକୁ ଲାଗିଲେ | ଖେଳଣା କାର୍‌ଟି ସାଏଁ କରି ପବନ କାଟି ସେମାନଙ୍କ ପାଖକୁ ଆସିଲା ଓ ସେମାନଙ୍କୁ ବୁଲିବା ପାଇଁ ନେଇଗଲା  |

##
ସେଠାରେ ମ୍ୟାଜିକ ଗୋଲକ ଧନ୍ଦା ଖେଳ ସବୁ ଥିଲା ଯିଏକି କହୁଥିଲା, “ଆମକୁ ଏକାଠି କର!” ରଙ୍ଗୀନ୍‌ ଅକ୍ଷର ସବୁ ବଡ଼ପାଟିରେ କହୁଥିଲେ, “ଆମକୁ ଉପରକୁ ଉପରକୁ ଖଞ୍ଜି ଦିଅ ଓ ଆଘାତ କରି ତଳକୁ ଆଣିପାର।"

ବାଣୀର ସମୟ ବହୁତ ଭଲରେ କଟିଲା | ବର୍ତ୍ତମାନ ଘରକୁ ଫେରିବା ବେଳ | ସେମାନେ ସମସ୍ତେ ଜଙ୍ଗଲ ଉପର ଦେଇ ବାଣୀର ଘରକୁ ଉଡ଼ି ଉଡ଼ି ଆସିଲେ  |

##
“ବାୟ, ବାଣୀ, ବାୟ!! ଆଉ ଥରେ ଆସିବ !” 

ପିଲାଗୁଡ଼ିକ ଛତୁର ସହରକୁ ଫେରିଗଲେ  |

##
ବାଣୀ ବିଛଣା ଭିତରକୁ ପଶିଗଲା ଓ ଖୁବ୍‌ ଶୀଘ୍ର ଶୋଇପଡିଲା  |

କେତେ ସୁନ୍ଦର ସ୍ଵପ୍ନଟେ ଦେଖିଲା ବୋଲି ସେ ସକାଳେ ଭାବିଲା  |

ସେ ଯାଏଁ ସେ ତା’ର ହାତ ଖୋଲା ରଖିଥିଲା ଓ ଦେଖିଲା ଗୋଟେ.... 

ବାଣୀ ତା ହାତରେ କ’ଣ ଦେଖିଲା ବୋଲି ତୁମେ ଭାବୁଛ? 

ବାଣୀ ବିଷୟରେ... ଛୋଟ କାହାଣୀଟିଏ ତମେ ନିଜେ ଲେଖୁନ କାହିଁକି? 

##
* License: [CC-BY]
* Text: Herminder Ohri
* Illustration: Taposhi Ghoshal
* Translation: Manas Ranjan Mahapatra
* Language: or
