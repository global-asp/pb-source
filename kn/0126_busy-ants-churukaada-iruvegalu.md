# ಚುರುಕಾದ ಇರುವೆಗಳು

##
ನಮಸ್ಕಾರ, ನಾನು ಈ ಸಾಲಿನಲ್ಲಿ  ನಾಲ್ಕನೆಯವನು. ನಾನು ಕಾಣುತ್ತಿದ್ದೀನಾ? 

##
ಎಡ, ಬಲ, ಎಡ, ಬಲ, ನಾವು  ನಿಶ್ಯಬ್ದವಾಗಿ ಸಾಲಾಗಿ ನಡೆಯುತ್ತೇವೆ. 

##
ನನಗೊಂದು ಉಪಾಯ ಹೊಳೆದಿದೆ. ನಾನು ಬೇಗ ಬೇಗ ಹೋಗಲು ಗಾಲಿಗಳನ್ನು ತೆಗೆದುಕೊಳ್ಳುತ್ತೇನೆ. 

##
ನಾವು ಇತರ ಪ್ರಾಣಿಗಳಂತೆ ಶಬ್ದ ಮಾಡುವುದಿಲ್ಲ.  ನಮ್ಮದು ವಾಸನೆಗಳ ಭಾಷೆ. 

##
ಒಂದು ರೀತಿಯ ವಾಸನೆ ಹೇಳುತ್ತದೆ, ಹಬ್ಬದ ಊಟಕ್ಕೆ ಈ ಕಡೆ ನನ್ನನ್ನು ಹಿಂಬಾಲಿಸಿ. 

##
ಇನ್ನೊಂದು ವಾಸನೆ ಹೇಳುತ್ತದೆ,  "ಅಪಾಯ! ಅಲ್ಲಿ ಹೋಗಬೇಡಿ." 

##
ನಿಮ್ಮಂತೆ ನನಗೂ ಕೇಕ್ ಮತ್ತು ಎಲ್ಲ  ಸಿಹಿ ತಿಂಡಿಗಳೆಂದರೆ ಬಹಳ ಇಷ್ಟ. 

##
ನಾನು ಎಷ್ಟು ಬಲಶಾಲಿ ಎಂದು ನೋಡಬೇಕೆ? ನಾನು ನೋಡಲು ಪುಟಾಣಿಯಾಗಿ ಕಾಣಬಹುದು, ಆದರೆ ನಾನು ಬಹಳ ಶಕ್ತಿಶಾಲಿ. 

##
ಬಾಗಿಲು ಮುಚ್ಚಿದ್ದರೂ ಸಹ ನಾನು ಒಂದು ಸಣ್ಣ ಸಂದಿಯಿಂದ ನುಸುಳಿ ಹೋಗುತ್ತೇನೆ. 

##
ನೀವು ನಂಬುವಿರೋ ಇಲ್ಲವೋ, ನಮ್ಮಲ್ಲಿ ನೂರಾರು ಇರುವೆಗಳು ಒಂದು ಗುಂಪಿನಲ್ಲಿ ಸಂತೋಷದಿಂದ ಜೀವಿಸುತ್ತೇವೆ. 

##
ಕೆಲವು ಹೊಸ ಪದಗಳನ್ನು ಕಲಿಯೋಣ. 

ಚಿಕ್ಕ - ದೊಡ್ಡ 

ನಿಧಾನ - ಬೇಗ 

ಕುಳ್ಳ - ಎತ್ತರ 

ತೆಳುವು - ದಪ್ಪ 

ಗಟ್ಟಿ - ಮೃದು 

ಶಬ್ದ - ನಿಶ್ಯಬ್ದ 

ಇಲ್ಲಿ ಕೆಲವು ಪದಗಳನ್ನು ಮತ್ತು ಅವುಗಳ ವಿರುದ್ಧ ಪದಗಳನ್ನು ಕೊಡಲಾಗಿದೆ. ಪ್ರತಿಯೊಂದು ವಿರುದ್ಧ ಪದಗಳಿಗೆ ನೀವು ಒಂದೊಂದು ವಾಕ್ಯ ಮಾಡಬಲ್ಲಿರಾ? 

ಉದಾಹರಣೆಗೆ: ಇರುವೆಯು ಚಿಕ್ಕದು; ಆನೆಯು ದೊಡ್ಡದು.


ಕಷ್ಟಪಟ್ಟು ದುಡಿಯುವವರನ್ನು ನೋಡಿದಾಗ "ಇರುವೆಯ ಹಾಗೆ ಬಿಡುವಿಲ್ಲದೆ ಕೆಲಸ ಮಾಡುತ್ತಾನೆ" ಎನ್ನುತ್ತಾರೆ. 

##
* License: [CC-BY]
* Text: Kanchan Bannerjee
* Illustration: Deepa Balsavar
* Translation: Uday Kumar
* Language: kn
