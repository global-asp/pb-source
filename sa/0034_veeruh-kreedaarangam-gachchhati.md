# वीरुः क्रीडारङ्गं गच्छति

##
पितामहीपितामहौ वीरुं क्रीडारङ्गं नयतः।

"बहु मोदामहे।" इति सः वदति। रज्जुक्रान्तान्, नटान्, रक्तनासं विदूषकं च दृष्ट्वा वीरुः अतीव हर्षितः।

"अहो!" "उत्तमम्" इति उक्त्वा वीरुः पौनःपुन्येन विस्मयं प्रकटयति।

##
तस्यां रात्रौ वीरुः स्वप्ने स्वकीयं क्रीडारङ्गं पश्यति। अपरेद्युः सः मातापितापितामहीपितामहान् वीरुक्रीडारङ्गं प्रति आमन्त्रयति। रज्जुक्रान्तः वीरुः उन्नतायाः रज्जोः उपरि चलितुम् उद्युक्तः अस्ति।

"अपायकरम् इदं कार्यम्। त्वं पतेः।" इति माता प्रत्यादिशति।

##
अतः रज्जुक्रान्तः वीरुः रज्जुं भूमौ स्थापयित्वा तस्याः उपरि चलति। सर्वे हस्तताडनं कुर्वन्ति।

"धन्यवादः, धन्यवादः" इति सन्तुष्टः वीरुः वदति।

##
नटः वीरुः ज्वलतः वलयस्य पारं कूर्दितुम् उद्युक्तः अस्ति।

"इदम् अपायकरम् वीरो। स्वं ज्वालयेः।" इति प्रत्यादिशति पिता।

अतः नटः वीरुः अज्वलतः वलयस्य पारं कूर्दति। सर्वे हस्तताडनं कुर्वन्ति।

"धन्यवादः, धन्यवादः" इति सन्तुष्टः वीरुः वदति।

##
नटः वीरुः षड्भिः कन्दुकैः क्षेपणक्रीडां कर्तुम् उद्युक्तः अस्ति। 

"इदम् अपायकरं, वीरो। कन्दुकानि तव शिरसः उपरि पतेयुः।" इति प्रत्यादिशति पितामहः।

अतः नटः वीरुः एकं बृहत् लड्डुकं उपरि क्षिपति। लड्डुकं तस्य मुखे पतति। सर्वे हस्तताडनं कुर्वन्ति। 

"धन्यवादः, धन्यवादः" इति सन्तुष्टः वीरुः वदति।

##
मृगदमकः वीरुः वश्यं सिंहं प्रदर्शयितुम् इच्छति। तेन पुस्तकेषु क्रीडारङ्ग-सिंहाः दृष्टाः आसन्।

"प्रदर्शनाय वन्यमृगाणाम् उपयोगः न उचितः। सिंहः कुप्येत्।" इति प्रत्यादिशति पितामही।

अतः मृगदमकः वीरुः स्वस्य बोज़ो-नाम्नः शुनकस्य पादं गृहीत्वा तम् अभिनन्दति।

"धन्यवादः बोज़ो" इति वदति वीरुः।

##
रक्तनासः विदूषकः वीरुः नृत्यति।

##
किन्तु तस्य ऊरुकं स्खलति। सर्वे हसन्ति।

##
"अतीव हास्यप्रदः असि" पितामही वीरुं वदति।

"अद्भुतं क्रीडारङ्गं दर्शितं त्वया!" इति सर्वे मिलित्वा वदन्ति।

##
* License: [CC-BY]
* Text: Richa Ingle Deo
* Illustration: Reshma Barve
* Translation: Vikram Gakhar
* Language: sa
