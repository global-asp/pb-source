# ಸುಶೀಲಾಳ ಕೋಲಮ್‌ಗಳು

##
ಸುಶೀಲಾ ತಮಿಳುನಾಡಿನಲ್ಲಿ ವಾಸವಾಗಿದ್ದಾಳೆ. 

ಅವಳು ತನ್ನ ಅಮ್ಮನಿಂದ ಕೋಲಮ್ (ರಂಗೋಲಿ) ಬರೆಯುವುದನ್ನು ಕಲಿತಳು. 

##
ಪ್ರತೀ ಪೊಂಗಲ್‌ಗೆ (ಮಕರ ಸಂಕ್ರಾಂತಿ) ಇಡೀ ಕೋಲಮ್‌ನ್ನು ಅವಳೊಬ್ಬಳೇ ಹಾಕಬಹುದಾಗಿತ್ತು. 

##
ಕೋಲಮ್ ಹಾಕುವುದು ಸುಶೀಲಾಳಿಗೆ ತುಂಬಾ ಇಷ್ಟದ ಕೆಲಸವಾಗಿತ್ತು. 

ಕೋಲಮ್‌ಗಳನ್ನು ನೆಲದ ಮೇಲೆ, ಮೆಟ್ಟಿಲ ಮೇಲೆ, ಗೋಡೆಗಳ ಮೇಲೆ... 

##
...ರೈಲಿನ ಮೇಲೆ, ಹಾಗು ಎತ್ತರವಾದ ಕಟ್ಟಡಗಳ ಮೇಲೆ... 

##
...ಆಗಸದಲ್ಲಿ ಹಾರಾಡುವ ಗಾಳಿಪಟದ ಮೇಲೆಯೂ ಸಹ ಬರೆಯುತ್ತಿದ್ದಳು. 

ಎಲ್ಲರೂ ಸುಶೀಲಾಳ ಕೋಲಮ್‌ಗಳನ್ನು ಹೊಗಳುತ್ತಿದ್ದರು! 

##
ಒಂದು ದಿನ ವಾಯುಸೇನೆಯು ಕೋಲಮ್ ಹಾಕಲು ಸಹಾಯ ಮಾಡುವಂತೆ ಅವಳನ್ನು ಕೇಳಿದರು! ಸುಶೀಲಾ ಪೈಲಟ್‌ಗಳಿಗೆ ತಮ್ಮ ವಿಮಾನಗಳನ್ನು ಹೇಗೆ ಏರಿ, ಇಳಿದು ತಿರುಗಿಸಬೇಕೆಂದು ತಿಳಿಸಿದಳು... 

##
...ಕೆಲವೇ ನಿಮಿಷಗಳಲ್ಲಿ ನಗರದ ಎಲ್ಲರಿಗೂ ಕಾಣಿಸುವಂಥ ದೊಡ್ಡ, ಚೆಂದದ, ಬಣ್ಣಬಣ್ಣದ ಕೋಲಮ್ ಒಂದು ಆಕಾಶದಲ್ಲಿ ಮೂಡಿಬಂತು. 

##
ಆ ರಾತ್ರಿ, ಮಹಡಿಯ ಮೇಲೆ ನಿಂತು ಸುಶೀಲಾ ಆಕಾಶವನ್ನು ತಲೆ ಎತ್ತಿ ನೋಡಿದಳು. ನಕ್ಷತ್ರಗಳು ಅವಳತ್ತ ನೋಡಿ ಮಿನುಗಿದವು. ಸುಶೀಲಾ ಅವಳ ಮುಂದಿನ ಕೋಲಮ್‌ನ್ನು ಎಲ್ಲಿ ಬರೆಯುತ್ತಾಳೆಂದು ಹೇಳಬಲ್ಲಿರಾ? 

##
ಕೋಲಮ್‌ಗಳು ಚುಕ್ಕಿಗಳನ್ನು ಸೇರಿಸಿ, ಕೈಯಲ್ಲಿ  ಬರೆಯುವ ಸುಂದರ ಚಿತ್ತಾರಗಳು. 

ಪ್ರತೀ ದಿನದ ಶುಭಾರಂಭ ಮಾಡಲು ಜನ ಮನೆಯ ಮುಂದೆ ಕೋಲಮ್‌ಗಳನ್ನು ಬರೆಯುತ್ತಾರೆ. ಕೋಲಮ್‌ಗಳು ಮಂಗಳದಾಯಕವೆಂಬ ನಂಬಿಕೆಯೂ ಉಂಟು. ಕೋಲಮ್ ಪುಡಿಯನ್ನು ಸಾಂಪ್ರದಾಯಿಕವಾಗಿ  

ಅಕ್ಕಿ ಹಿಟ್ಟಿನಿಂದ ಮಾಡಲಾಗುತ್ತದೆ. 

ಕೋಲಮ್‌ಗಳನ್ನು ಹಸೆ ಚಿತ್ತಾರ, ಮುಗ್ಗು, ರಂಗೋಲಿ, ಚೌಕ್‌ಪುರ್ಣ, ಅಲಪಾನ ಎಂದೆಲ್ಲಾ ಕರೆಯುತ್ತಾರೆ. ನಿಮ್ಮ ಊರಿನಲ್ಲಿ ಕೋಲಮ್‌ನ್ನು ಏನೆಂದು ಕರೆಯುತ್ತಾರೆ? 

##
* License: [CC-BY]
* Text: Sridala Swami
* Illustration: Priya Kuriyan
* Translation: Bhavya
* Language: kn
