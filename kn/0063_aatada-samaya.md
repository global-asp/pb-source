# ಆಟದ ಸಮಯ

##
ಮರಿ ಆನೆಯೊಂದರ ಹೆಸರು ಗೋಲು. ಅವನು ಪೀಪಾಯಿಯಂತೆ ದುಂಡಗಿದ್ದನು. ಮರಿ ಮೊಲದ ಹೆಸರು ಚೋಟು.  ಇವನು ಹತ್ತಿ ಉಂಡೆಯಂತಿದ್ದನು.  

##
ಅವರು ಜೊತೆಯಾಗಿ ಆಡುತ್ತಿದ್ದರು. ಒಂದು ದಿನ, ಗೋಲು ಹೇಳಿದನು, "ಇವತ್ತು ನಾವೊಂದು ಹೊಸ ಆಟ ಆಡೋಣ. "

##
"ನೀನು ಕುಳಿತುಕೋ. ನಾನು ಒಂದೇ ನೆಗೆತದಲ್ಲಿ ನಿನ್ನ ಬೆನ್ನ ಮೇಲೆ ಹಾರಿ ಕೂರುವೆ," ಎಂದು ಚೋಟು ಸೂಚಿಸಿದ. 

##
ಗೋಲು ಕುಳಿತ. ಚೋಟು ಒಂದು ದೊಡ್ಡ ನೆಗೆತ ಹಾಕಿದ. ಥಂಪ್! ಈಗ ಅವನು ಗೋಲುವಿನ ಬೆನ್ನ ಮೇಲಿದ್ದನು. 

##
"ವಾವ್!" ಗೋಲು ನಕ್ಕು ನುಡಿದ, "ಈಗ ನನ್ನ ಸರದಿ. ನೀನು ಕುಳಿತುಕೋ ಮತ್ತು ನಾನು ನಿನ್ನ ಬೆನ್ನ ಮೇಲೆ ಹಾರಿ ಕೂರುವೆ." 

"ನೀನು?!" "ಹೌದು, ನಾನು." 

"ಅದು ಹೇಗೆ ನೀನು ಮಾಡಲು ಸಾಧ್ಯ?" ಎಂದ ಚೋಟು ಭಯದಿಂದ. 

##
"ಹೀಗೆ!" ಎಂದು ಗೋಲು ಅವನಿಗೆ ತೋರಿಸಲು ಹೊರಟ. 

##
ಧಡ್... ಧಡ್... ತೆಂಗಿನ ಕಾಯಿಗಳ ಮಳೆಯೇ ಗೋಲುವಿನ ತಲೆ ಮೇಲೆ ಬಂದು ಬಿದ್ದಿತು. 

##
ಅವನು ಹೆದರಿಕೊಂಡು ಡುಮ್ಮ ಕಾಲುಗಳಿಂದ ಓಟ ಕಿತ್ತನು. 

##
ಒಂದು ಸಣ್ಣ ತೆಂಗಿನಕಾಯಿ ಚೋಟುವಿನ ಮೇಲೂ ಬಿತ್ತು. 

##
'ಇದೇ ಪರವಾಗಿಲ್ಲ! ಆನೆಗಿಂತ ಒಂದು ತೆಂಗಿನಕಾಯಿ ಬೀಳುವುದೇ ವಾಸಿ!' ಚೋಟು ಎಂದುಕೊಂಡ. 

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Translation: A.S. Chandra Mouli
* Language: kn
