# चाँद का तोहफ़ा

##
हम सब दशहरा का मेला देखने गए।   

##
पापा ने चिन्टू के लिए फ़ैंसी चश्मे खरीदे। माँ ने मेरे लिए एक चमकती नीली टोपी खरीदी और मुन्नी को मिली टॉफ़ी। 

##
घर जाते समय ज़ोर की हवा चली। वह मेरी टोपी उड़ा ले गई। 

##
मेरी टोपी एक पुराने पीपल के पेड़ की डाली पर जा लटकी। 

##
मैं खूब रोया। और रात का खाना भी नहीं खाया। 

##
देर रात में, चाँद निकला। उसने पुराने पीपल पर मेरी टोपी देखी। 

##
चाँद ने मेरी टोपी पहनी और खुशी से मुस्कराया। मैं भी मुस्कराया। 

##
अगले दिन, स्कूल के बाद, माँ ने मुझे एक नई चमकती लाल टोपी दी। 

“चाँद ने भेजी है,” माँ ने कहा। 

##
उस रात, चाँद और मैं, दोनों ने अपनी टोपियाँ पहनीं और मुस्कराए। 

हम खुश थे। 

##
आपका क्या ख्याल है? क्या सूरज को टोपी की ज़रूरत है? 

##
ज़रा ढूँढिये आज मैंने कौन सी टोपी पहनी है। 

##
* License: [CC-BY]
* Text: Rohini Nilekani
* Illustration: Angie & Upesh
* Translation: Ritu Singh
* Language: hi
