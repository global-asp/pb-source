# मधुर-पक्व-कदली-फलानि

##
तत् शृङ्गेरिश्रीनिवासस्य अशुभदिनमासीत्।

शृङ्गेरिश्रीनिवासेन स्वक्षेत्रे उप्तानि पक्वानि  मधुराणि च कदलीफलानि न कोऽपि वाञ्छति स्म।

##
न गृहजनाः, न प्रतिवेशिनः, न वा मित्राणि।

##
न वणिजः ये दूरविपणिषु वेक्रेतुं शक्नुवन्ति। न वा तस्य स्वकीयाः धेनवः।

##
"मास्तु धन्यवादः" इत्यवोचन् ते सर्वे।

"कदलीफलानि अत्यन्तं मधुराणि सन्ति। अस्माभिः तानि बहुधा खादितानि। वयं इतोऽपि खादितुं न शक्नुमः।"

##
दीनः शृङ्गेरिश्रीनिवासः, तत् कदलीकृष्टफलं किं कुर्यात्?

##
सः स्वग्रामात् नातिदूरे विद्यमाने दोड्डूरु नगरे विद्यमाने कृषिसाहायककेन्द्रे साहाय्यं स्वीकरोमि इति चिन्तितवान्।

##
सः स्वकीय कदलीफलप्रसूतिं स्वीकृत्य कश्चन साहाय्यं कुर्यादेव इति विचारं कुर्वन् दोड्डूरु नगरं प्रस्थितवान्।

##
सः कतिचन दिनानामनन्तरं महता सन्तोषेन गृहं प्रत्यागतवान्। सः स्वक्षेत्रं गत्वा पूर्ववत् कदली वपनकार्ये मग्नः अभवत्।

##
आश्चर्येण "फलानि स्वीकरोतु" इति सः कमपि न प्रार्थयति स्म।

##
न गृहजनान्, न प्रतिवेशिनः, न वा मित्राणि।

##
न वणिजः ये दूरविपणिषु वेक्रेतुं शक्नुवन्ति। न वा तस्य स्वकीयाः धेनूः।

##
"एतानि सर्वाणि कदलीफलानि कुत्र गच्छन्तः सन्ति" इति सर्वेऽपि जिज्ञासपीडिताः सन्ति।

##
एकस्मिन् दिने प्रतिवेशी कश्चन शिवण्ण नामकः महतीं पूजाम् आयोजितवान्।

##
अर्चकः  भगवते समर्पयितुं  108 पक्वानि कदलीफलानि आनेतुं सूचितवान्।

##
शिवण्णः धावित्वा शृङ्गेरिश्रीनिवासं प्रार्थितवान् "पूर्वं भवतः कदलीफलानि निराकृतवान् इति तु सत्यमेव। तदर्थं क्षमां प्रार्थयामि। इदानीं मह्यं 108 पक्वानि कदली फलानि अपेक्षन्ते। कृपया तानि व्यवस्थापयतु"  इति

##
शृङ्गेरिश्रीनिवासः आलोचनामग्नः अभवत्। "अस्तु, इदानीं मम फलप्रसूतिः समाप्ता अस्ति। पश्यामः किं कर्तुं शक्यते इति। भवान् भवतः पूजायाः आरम्भं करोतु। अहम् अवश्यं किमपि करोमि एव।"

##
पूजा आरब्धा। ग्रामीणाः सर्वे पूजां द्रष्टुमागताः सन्ति। अर्चकः मन्त्रोच्चारणमारब्धवान्।

##
एतावता भगवते पक्वकदलीफलसमर्पणसमयः आसन्नः अभवत्।

##
तावता शृङ्गेरिश्रीनिवासः एकं बृहत्स्यूतं गृहीत्वा आगतवानेव।

##
तस्मात् स्यूतात्, जागरूकतया सः 27 बन्धान् निष्कास्य अग्निं परितः स्थापितवान्। प्रत्येकमपि बन्धः कदलीपर्णेन परिवेष्टितः आसीत्।

##
सर्वस्मिन् बन्धे " गुणवती कदलीरसवती, S.S.Farms" इति लिखितमासीत्। शृङ्गेरिश्रीनिवासः एकं बन्धम् अर्चकाय समर्पितवान्।

##
"प्रत्येकमपि बन्धः 4 मधुर-पक्व-कदली-फलसारेण निर्मितः अस्ति। तत्र 27 बन्धाः सन्ति। आहत्य 108 मधुर-पक्व-कदलीफलानि सन्तीति।"

##
अर्चकः महदाश्चर्यमनुभूतवान्। मन्त्राणामुच्चारणं विस्मृतवान्। सर्वत्र निश्शब्दवातावरणमावृतमासीत्। तस्मात् निश्शब्दात् एका बालिका उच्चैः हसितवती।

##
तावता सर्वेऽपि ग्रामीणाः करताडनपुरस्सरं उच्चैः हसनमारब्धवन्तः।

##
एतावत् कालं शृङ्गेरिश्रीनिवासः सर्वाणि कदली फलानि स्वीकृत्य किं कुर्वन्नस्तीति इदानीं  वयं सर्वे ज्ञातवन्तः ।

##
जानन्ति किम्?

 आङ्ग्लभाषायां कदलीति पदं 'फिङ्गर्' इति अरबिक् पदात् निष्पन्नम्। भारतदेशः विश्वस्तरे कदलीफलानां अत्यधिकमात्रया उत्पादनं करोति। भारते 120 प्रकाराणि कदलीफलानि उत्पद्यन्ते। तिरुच्ची मध्ये विद्यमानायां राष्ट्रियसंशोधनसंस्थायां 120 कदलीफलानां प्रकाराः सङ्गृहीताः विद्यन्ते।

 कदल्याम् अत्यधिकमात्रायां बुद्धिशक्तिप्रवर्धकधातुः उपलभ्यते। कदल्या छात्राः सक्रियाः सतर्काः भवन्ति। भारतीयाः कदल्या बहुविधानि मधुराणि निर्मान्ति। केरले कदलीपायसम्, कर्णाटके कदलीरसायनम्, कदली रसवती, रवाकदली-गुर् मिष्टान्नम् इत्यादिकम्।

 किं भवन्तः/भवत्यः एतदतिरिच्य जानन्ति वा। तर्हि शीघ्रमेव लिखित्वा मह्यं प्रेषयन्तु।

##
* License: [CC-BY]
* Text: Rohini Nilekani
* Illustration: Angie & Upesh
* Translation: Subrahmanyam Viriventi
* Language: sa
