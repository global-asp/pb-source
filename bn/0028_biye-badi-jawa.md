# বিয়ে বাড়ি যাওয়া

##
আমার ছোটকাকার বিয়ে।

বিয়ে হবে আমাদের গ্রামের বাড়িতে।

আমরা সবাই বিয়েতে যাচ্ছি।

সবাই মিলে ট্রেনে করে যাচ্ছি।

##
আমরাই প্রথম স্টেশনে পৌছেছি।

আমি, আমার ভাই, বাবা, মা সবাই এসেছি।

##
আমাদের সঙ্গে একটা বড় ব্যাগ আর দুটো ছোটো ব্যাগ আছে।

আর আমাদের একটা লাল জলের বোতল আছে।

##
ট্রেন এখনও আসেনি।

অনেক লোক আসছে।

তারা সবাই ট্রেনের জন্য অপেক্ষা করছে।

কিন্তু আমাদের আর সবাই কোথায়?

##
ওই তো আমি দাদুকে দেখতে পাচ্ছি।

দাদু আমাদের খুঁজতে খুঁজতে আস্তে আস্তে হাঁটছেন।

আর দিদা, দাদুর পিছনে পিছনে আসছেন।

##
"মা, আমার জল তেষ্টা পেয়েছে।

আমি কি একটা কোল্ড ড্রিঙ্ক খেতে পারি?"

আমার ভাইয়ের ক্ষিদে পেয়েছে।

ও চিপস্ খেতে চাইছে।

##
মা বললেন, "দাঁড়াও, আমরা এখনও ট্রেনেই উঠিনি।

আমার কাছে তোমাদের জন্য মিষ্টি আছে, জল আছে।

তোমাদের ক্ষিদে পেলে, তেষ্টা পেলে খাবে।

কিন্তু ট্রেন আসা পর্যন্ত অপেক্ষা করো।"

##
দাদুর কাছে একটা ছোটো ব্যাগ রয়েছে।

দিদার ব্যাগটা বড়।

মনে হয় দিদার ব্যাগে অনেক ভালো ভালো

খাবার জিনিস আছে।

##
আমার মোটা কাকিমা আর রোগা কাকুও এসে গেছেন।

ওঁদের সুটকেসটা জামাকাপড়ে ঠাসা।

ওঁরা দুজনেই সাজগোজ করতে ভালোবাসেন।

##
সবাই চ্যাঁচামেচি করে বলছে।

"ট্রেন আসছে, ট্রেন আসছে।"

সবাই ট্রেনে উঠতে চাইছে।

কিন্তু যার বিয়ে, আমার সেই ছোটকাকা কোথায়? 

##
আমরা সবাই তৈরি যাবার জন্য।

কিন্তু ছোটকাকা কোথায়?

বাবা ছোটকাকাকে এদিকে ওদিকে খুঁজছেন

দাদুও খুঁজছেন,  মারও খুব ভাবনা হচ্ছে।

কিন্তু দিদা ফিকফিক করে  হাসছেন।

##
দিদা বলে উঠলেন, "ওই তো এসে গেছে।"

দেখি ছোটকাকা আমাদের দিকে দৌড়ে দৌড়ে আসছে।

আর বলছে, "খুব দুঃখিত, খুব দুঃখিত।"

আমরা সবাই ট্রেনে উঠে পড়লাম।

ট্রেন স্টেশন ছেড়ে এগিয়ে চলল।

##
* License: [CC-BY]
* Text: Rukmini Banerji
* Illustration: Santosh Pujari
* Translation: Kanika Bandopadhyay
* Language: bn
