# টুথপেষ্ট কি করে টিউবের ভেতর ঢোকে?

##
১৮৭০ সাল। নিউ লন্ডন, কানেক্টিকাট, ইউনাইটেড স্টেটস। সকাল ৭টা। বাচ্চারা বিছানায় গড়াগড়ি খাচ্ছিল, আর মায়েরা ওদের হাথে দাঁত-কাঠি আর টুথপেষ্ট-এর জার ধরিয়ে দিয়ে, দাঁত মাজার জন্য তাড়া দিচ্ছিল।

##
কি? আমি কি এখুনি বল্লাম - "দাঁত-কাঠি"?
একদম ঠিক। সেই ১৮৭০ সালে ওরা দাঁত মাজার জন্য দাঁত-কাঠি ব্যবহার করত। দাঁত-কাঠি একটা গাছের ডাল যার এক পাশটা ছোলা থাকত। কিছু ভাগ্যবান বাচ্চাদের দাঁত মাজার ডালের এক পাশে বরাহর চুল বাঁধা থাকত, যাতে ওটা একটু চকচক করে।

##
আরেকটা কি জিনিসের কথা আমি বলেছিলাম?
"টুথপেষ্ট-এর জার"?
একেবারে ঠিক। ওই সময় টুথপেষ্ট টিউব তখনো আবিষ্কার হয়নি। ওদের কাছে হত শুধু চিনেমাটির জার। আর প্রতিটি বাচ্চা ঘুম চোখে নিজের দিন শুরু করত টুথপেষ্ট ভরা চিনেমাটির জারের ভেতর নিজের দাঁত-কাঠি ডুবিয়ে।

##
আসলে ওই একই চিনেমাটির জারের ভেতরে পরিবারের অন্যান্য সদস্যরাও নিজের দাঁত-কাঠি ডোবাত, এমনকি বাড়ির ঠাকুমাও, যার কালো-হলুদ দাঁতের সাথে তার দাঁত -কাঠির রং একেবারে মিলে যেত।

##
একদিন সকালে এক দাঁতের ডাক্তারের বাড়িতে একজনের বিতৃষ্ণা জেগে উঠলো। সে হলেন ডা. শেফিল্ড-এর ছেলে লুসিঅস, যিনি আর টুথপেষ্ট-জারের ভেতর নিজের দাঁত-কাঠি ঢোকাতে রাজি নন, এবং তাই তিনি ঠিক করলেন যে এবার থেকে তিনি টুথ-পাউডার ব্যবহার করবেন। কিন্তু একটা ভাবনা তার মাথায় ঘুরছিল - নিশ্চই টুথপেষ্ট ব্যবহারের আরো কোনো ভালো উপায় হওয়া উচিত।

##
কয়েক বছর পর লুসিঅস দন্ত-চিকিত্শা বিজ্ঞান নিয়ে অধ্যয়ন করতে প্যারিস গালেন। সেখানে তিনি দেখেন, যে চিত্রকররা তাদের রঙের তুলির ওপর ধাতুর টিউব টিপে রং বার করছে। তবে টুথপেষ্ট ভরে রাখার জন্য ওই রকমের টিউব কেন ব্যবহার করা যায়না? তিনি শীঘ্রই বাড়ি ফিরে গিয়ে তার বাবাকে এই কথা বললেন, যার এই অদ্ভুত ধারনাটি অত্যন্ত প্রভাবশালী মনে হলো।

এখন শুধু মাত্র এই ছোট্ট কথাটা জানবার ছিল যে টুথপেষ্ট কি করে টিউবের ভেতরে ঢোকানো যায়। কখনো ভেবেছো কি, তুমি কি করে এই কাজটা করবে? এমন কি কোনদিন হয়েছে যে তুমি সকাল বেলা ঘুম চোখে দাঁত মাজতে গিয়ে অনেক বেশি পেস্ট টিপে বার করে ফেলেছিলে? আর তোমার আচমকা ঘুম ভাঙ্গলো যখন তুমি টের পেলে যে পুরো বেসিনের ওপর অনেকটা পেস্ট ছড়িয়ে পরে আছে, আর বাইরে থেকে মা তোমাকে মনে করাচ্ছে যে মাত্র কুড়ি মিনিটের মধ্যেই স্কুল বাস বাড়ির দরজায় এসে দাড়াবে, এবং তুমি এই ভেবে ভয়ে কাঁটা, যে মা কেমন রাগে ফেটে উঠবে যখন দেখবে তুমি কি নোংরামি করেছ।

ভাবছ কি করে পেস্টটা ভেতরে ঢুকিয়ে দেওয়া যায়? একটা কান পরিষ্কার করার স্টিক দিয়ে? অথবা খুব ছোট একটা চামচ দিয়ে? টুথপিক হলে কেমন হয়?

##
এই ব্যপারটা কিন্ত অতটা অসুবিধেজনক নয় যতটা তুমি ভাবছ, কারণ, যে ভাবে ডা. শেফিল্ড এবং তার দল মিলে এ কাজটা সম্ভব করতে পারলেন তাতে টিউবের ছিপি খুলতেই হয়নি!

ঠিক তাই! ওনারা টিউবের ছিপিটা কষে বন্দ করে রাখলেন, আর ওপাশের শেষ দিকটা খুলে রাখলেন। একটা টিউবের বড় মুখের দিক থেকে ওটাকে ভোরে ফেলা অবশ্শই সহজতর হয়, বিশেষকরে যদি কোনো পিচকারী জাতীয় বস্তু দিয়ে পেস্টটাকে পাম্প করে ঢোকানো হয়। অবশেষে, তোমাকে শুধু ওই টিউবের শেষের ভাগটাকে কষে সীল করে দিতে হবে যাতে ওটা কোনো প্রকারে বেরিয়ে না পড়ে।

##
আজকাল টুথপেষ্ট -এর টিউব গুলি মেশিন দিয়ে ভরা হয়। সব কটা খালি টিউব গুলিকে একটি বাহক-বেল্ট-এর ওপরে, ছিপির দিকটা নিচের দিকে এবং সীল না করা দিকটা ওপর দিকে মুখ করে সারি রাখা হয়। টুথপেস্ট ভরা একটি বিশাল বাক্সকে সেই বাহক-বেল্ট-এর ঠিক ওপরে স্থিত রাখা হয়।

##
সেই বাক্সটার নিচের দিকে লাগানো একটা নলির দ্বারা টুথপেষ্ট প্রত্যেকটি টিউবে ভরা হয়, যখন বাহক-বেল্ট ওই টিউব গুলি নিয়ে ধীরে-ধীরে এগোতে থাকে। কিন্তু পেস্ট কে টিউবের একেবারে শেষ পর্যন্ত ভরা হয়েনা। আধ-ইঞ্চি মতন জায়গা খালি ছেড়ে দেওয়া হয়, যাতে ওটাকে সীল করা যেতে পারে।

##
মজবুত দাঁতের জন্য প্রাচীন ভারতীয় অভিজ্ঞতা

ভারতবর্ষে অনেক লোকেরা দাঁত মাজার জন্য, কারখানার তৈরী ব্রাশের বদলে নিম্ বা বাবুল গাছের ডাল দিয়ে বানানো দাতন ব্যবহার করে। এই দাতন দাঁত এবং মাড়িকে সুস্থ রাখে। কিন্তু জানো কি, বিশ্বের সেরা ব্রাশ কোনটা? দাঁতের ডাক্তার বলে - তোমার আঙ্গুল! দাঁত এবং মাড়ির জন্য সবচেয় উপযুক্ত।

তুমি কি কখনো টুথ-পাউডার ব্যবহার করেছো? যদি করে থাক, তবে ওতে কোনো অন্যরকম গন্ধ     পেয়েছো কি?

দাঁত সুস্থ রাখার জন্য পুদিনা,লবঙ্গ, দারচিনি, গোল মরিচ আর তুলসী উত্তম ঔষধি ও মশলা।

তন্তুময় ফল এবং শাকসব্জী, যেমন আপেল ও গাজর দাঁতকে পরিষ্কার রাখে।

##
খেলা টুথপেষ্ট-এর ছিপি দিয়ে

##
* License: [CC-BY]
* Text: Veena Prasad
* Illustration: Rajiv Eipe
* Translation: Jyotsna Majumdar
* Language: bn
