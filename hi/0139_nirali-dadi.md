# निराली दादी

##
सबकी दादी भोली भाली 

कहें कहानी सीखों वाली। 

हमारी दादी बड़ी निराली 

बने बाज़ीगर, लगें मतवाली! 

##
बस चार चीज़ जो पड़ें दिखाई 

और दादी की आँखें ललचायीं! 

हाथों में है ग़ज़ब की फुर्ती 

एक भी चीज़ न नीचे गिरती। 

##
बढ़ा कुछ ऐसा उनका शौक़ 

रसोई, बाज़ार, दफ़्तर, चौक 

कहीं भी दादी करतीं करतब 

आँखें फाड़े देखें हम सब! 

##
हवा में उड़ता चश्मा छाता 

आम रसीले हुए छपाका! 

कुछ लोगों ने अब भौंवें तानी। 

दादा को भी हुई परेशानी। 

##
रंगीन गेंद का लाये उपहार 

बोले, इन्हें उछालो बारम्बार! 

दादी शर्माईं, कुछ इठलायीं 

ऐसा प्यार देख मुस्कायीं! 

##
अब दादा सोते लम्बी तान 

दादी उछालतीं गेंद तमाम 

हिलती है उनकी परछाईं 

अपनी दादी हमको भायीं! 

##
प्रिय पाठक,

क्या आपने कभी सर्कस  के बाज़ीगर देखे हैं?

वे कौन सी चीज़ें हवा  में उछालते हैं?

क्या दादी के जैसे किसी  भी  चीज़ के साथबाज़ीगरी करी  जा सकती है?

##
* License: [CC-BY]
* Text: Mala Kumar, Manisha Chaudhry
* Illustration: Niloufer Wadia
* Language: hi
