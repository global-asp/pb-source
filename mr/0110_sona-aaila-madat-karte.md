# सोना आईला मदत करते

##
सोनाची आई साडीवर ठशाने छपाई करीत होती. सोना म्हणाली, "आई, मीदेखील छपाई करणार."

##
आईनं सोनाला कापड आणि रंग दिला.

##
छपाईचं कापड, रंग यांनी खोली भरून गेली होती.

##
आई म्हणाली, "सोना, तू बाहेर बसून छपाई करशील का? माझ्या छपाईचा आवाज लक्षपूर्वक ऐक हं."

##
सोना बाहेर येऊन बसली.

##
जेव्हा आईच्या खोलीत शांतता असे तेव्हा आई ठशाला व्यवस्थित रंग लावतेय हे सोनाच्या लक्षात येई.

तेव्हा तीही ठशाला रंग लावीत असे

जेव्हा ठप्प असा आवाज येई, तेव्हा सोनाही आपला ठसा कापडवार उमटवत असे.

##
शांतता... ठप्प... शांतता... ठप्प. आई आणि सोना बरोबरच काम करू लागल्या.

##
पण मधूनच एक  बारीक आवाज येई. 
छन्... छनन... छन् 
तो आवाज ऐकून 
सोना हसू लागे.

##
थोड्या वेळानं आईनं आवाज दिला, “सोना, तू माझ्या किल्ल्या पाहिल्यास का? मला कुठे सापडतच नाहीयेत.”

##
सोना आईच्या जवळ गेली. तिनं आईच्या कमरेला पकडलं.

##
"हे काय सोना?" आई वैतागली.
"मला कपाटातून रंग काढायचे आहेत. किल्ल्या शोध.”

##
सोनानं आईच्या कमरेला खोचलेली ओढणी बाहेर काढली. ‘छन् छन’ ओढणीला बांधलेल्या किल्ल्याचा आवाज झाला.
छुन छन्... छन्!

##
"अरे तू कसं काय ओळखलंस?" आई आश्चर्यचकित झाली.
“आई मी नीट ऐकत होते.” सोना हसली.
“शांतता...ठप...छन्... शांतता...ठप... छन्...”
आई कौतुकानं म्हणाली, “हुशार माझी सोना ती!”

##
* License: [CC-BY]
* Text: Vinita Krishna
* Illustration: Suvidha Mistry
* Translation: Chandrakant Bhonjal
* Language: mr
