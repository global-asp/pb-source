# ससा आणि कासव

##
ससा आणि कासवाची ती प्रसिद्ध शर्यत तुम्हाला आठवते आहे ना? 

अनेक दिवस ती शर्यत आणि त्यातले ससा-कासव यांच्याखेरीज जंगलातल्या प्राण्यांना बोलायला दुसरा विषय नव्हता. 

##
आळशीपणामुळे ससा शर्यत हरला. कासवाने प्रयत्न करून शेवट गाठला. वनातल्या प्राण्यांमध्ये दोघांबद्दल सारखाच आदर होता. 

##
जिंकलं म्हणून कासव शेखी मिरवत नव्हतं आणि हरला म्हणून ससाही कासवाचा द्वेष करत नव्हता. 

##
काही दिवसांनी त्या वनाच्या राजाला शेजारच्या राजाशी काहीतरी चर्चा करायची होती. ताबडतोब जाणे जरूरीचे होते. पण स्वत:च्याच राज्यातील काही महत्त्वाच्या कामामुळे राजाला बाहेर जाणेही शक्य नव्हते. म्हणून राजाने ससा व कासव यांना दूत म्हणून पाठवायचे ठरविले. 

##
“तुमच्यापैकी एकाने शेजारच्या राज्यात जायचे आहे. माझ्या कल्पना त्या राजाला सांगा आणि त्याचे विचार समजून घ्या. 

##
हे करायला तुम्हाला फक्त एक दिवसाचा अवधी आहे,” राजाने आज्ञा दिली. 

##
शेजारच्या राज्याकडेे जाणारी वाट सोपी नव्हती. त्यावर दगडधोंडे आणि काटेकुटे होते. शिवाय दोन नद्याही पार कराव्या लागत असत. 

##
ससा आणि कासव यांनी एकत्र बसून विचार केला. दोघांपैकी कोणीही एकजण हे काम करू शकणार नव्हता. दोघांनी मिळून ते काम करण्याचे ठरविले. जमिनीवरून जाताना सशाने कासवाला पाठीवर घ्यायचे असा बेत होता. नदी पार करताना कासव सशाला पाठीवर घेणार होते. दोघांनाही बेत पसंत पडला. 

##
दुसऱ्या दिवशी राजाचा निरोप घेऊन दोघे प्रवासाला निघाले. 

##
नदी जवळ येताच कासवाने सशाला पाठीवर घेतले. सफाईदारपणे कासवाने नदी पार केली. दोन्ही नद्या पार करून दोघेही एकदाचे शेजारील राज्यात पोहोचले. 

##
राजाशी चर्चा करून पहिल्याप्रमाणेच दोघे परतही आले. 

##
राजाने दिलेल्या वेळेपूर्वीच दोघे परत पोहोचले होते. राजा खूष झाला. 

##
वापरा तुमची कल्पनाशक्ती आणि रंगवा हे चित्र. अगदी तुम्हाला हवं तसं ! 

##
वापरा तुमची कल्पनाशक्ती आणि रंगवा हे चित्र. अगदी तुम्हाला हवं तसं ! 

##
* License: [CC-BY]
* Text: Venkatramana Gowda
* Illustration: Padmanabh
* Translation: Pratham Mumbai Team
* Language: mr
