# ਇਹ ਸਾਰਾ ਬਿੱਲੀ ਦਾ ਕਸੂਰ ਹੈ!

##
ਤੂੰ ਅਾਪਣਾ ਘਰ ਦਾ ਕੰਮ ਕਿਓਂ ਨਹੀਂ ਕਰਕੇ ਆਇਆ? 

ਭੈਣ ਜੀ, ਇਹ ਸਾਰਾ ਬਿੱਲੀ ਦਾ ਕਸੂਰ ਹੈ|

##
ਜੇ ਉਹ ਦਰਖ਼ਤ ਦੇ ਉੱਤੇ ਚੜਕੇ ਨਾ ਫਸਦੀ, ਮੈਨੂੰ ਦਰਖ਼ਤ ਉੱਤੇ ਚੜ੍ਹਨ ਵਾਸਤੇ ਪੌੜੀ ਨਾ ਚੁੱਕਣੀ ਪੈਂਦੀ|

##
ਜੇ ਮੈਂ ਚੜਨ ਵਾਸਤੇ ਪੌੜੀ ਨਾ ਲੈਂਦਾ, ਮੈਨੂੰ ਇਸਦੀ ਮੁਰੰਮਤ ਕਰਨ ਦੀ ਲੋੜ ਨਾ ਪੈਂਦੀ |

ਜੇ ਮੈਨੂੰ ਇਸਦੀ ਮੁਰੰਮਤ ਦੀ ਲੋੜ ਨਾ ਪੈਂਦੀ, ਤਾਂ ਮੈਂ ਛੋਟੇ ਬੱਚੇ ਨੂੰ ਨਾ ਜਗਾਉਂਦਾ|   

##
ਜੇ ਮੈਂ ਛੋਟੇ ਬੱਚੇ ਨੂੰ ਨਾ ਜਗਾਉਂਦਾ, ਮੇਰੀ ਮਾਂ ਰਸੋਈ ਵਿੱਚੋਂ ਬਾਹਰ ਨਾ ਭੱਜਦੀ |

ਜੇ ਮੇਰੀ ਮਾਂ ਰਸੋਈ ਵਿੱਚੋਂ ਬਾਹਰ ਨਾ ਭੱਜਦੀ, ਬਾਂਦਰ ਅੰਦਰ ਨਾ ਆਉਂਦਾ |

##
ਜੇ ਬਾਂਦਰ ਅੰਦਰ ਨਾ ਆਇਆ ਹੁੰਦਾ, ਉਸਨੇ ਸਾਰਾ ਭੋਜਨ ਨਾ ਖਾਧਾ ਹੁੰਦਾ|

ਜੇ ਉਸਨੇ ਸਾਰਾ ਭੋਜਨ ਨਾ ਖਾਧਾ ਹੁੰਦਾ, ਮੇਰੇ ਪਿਤਾ ਜੀ ਨੇ ਰੋਟੀਆਂ ਤੇ ਤਰੀ ਵਾਲਾ ਮੁਰਗਾ ਦੁਕਾਨ ਤੋਂ ਨਹੀਂ ਖਰੀਦਣਾ ਸੀ|

##
ਜੇ ਮੇਰੇ ਪਿਤਾ ਜੀ ਰੋਟੀਆਂ ਤੇ ਤਰੀ ਵਾਲਾ ਮੁਰਗਾ ਦੁਕਾਨ ਤੋਂ ਨਾ ਖਰੀਦਦੇ, ਕੁੱਤਾ ਉਹਨਾਂ ਦੇ ਪਿੱਛੇ ਪਿੱਛੇ ਘਰੇ ਨਾ ਆਉਂਦਾ|

##
ਜੇ ਕੁੱਤਾ ਉਹਨਾਂ ਦੇ ਪਿੱਛੇ ਪਿੱਛੇ ਘਰੇ ਨਾ ਆਉਂਦਾ, ਉਸਨੇ ਮੇਰਾ ਘਰ ਦਾ ਕੰਮ ਨਹੀਂ ਖਾਣਾ ਸੀ|   

##
ਤਾਂ, ਤੂੰ ਕਹਿ ਰਿਹਾ ਹੈਂ ਕਿ ਕੁੱਤਾ ਤੇਰਾ ਘਰ ਦਾ ਕੰਮ ਖਾ ਗਿਆ?

##
ਹਾਂ ਜੀ, ਭੈਣ ਜੀ, ਇਹ ਸਾਰਾ ਬਿੱਲੀ ਦਾ ਕਸੂਰ ਹੈ!

##
* License: [CC-BY]
* Text: Anushka Ravishankar
* Illustration: Priya Kuriyan
* Translation: Jasdeep Singh
* Language: pa
