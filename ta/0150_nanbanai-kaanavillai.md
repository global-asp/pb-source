# நண்பனை காணவில்லை

##
மிருகக்காட்சி சாலையின் பாதுகாவலன் வேலனுக்கு  அன்றைய பொழுது அதிர்ச்சியுடன் ஆரம்பமானது. 

"நம் நண்பன் ஒருவனைக்  காணவில்லையே!  கண்டாயா கரடி நண்பா ?" என்று கேட்டான் வேலன்.

"காட்டுக்குள் தேடிப்பார் கண்டவர்கள் சொல்வார்கள்" என்றது கரடி .

##
அவன் காடு முழுவதும் காணமல் போன நண்பனை  தேடினான் .

"குளக்கரையில் இருக்கும் 

கொக்கிற்கு   தெரியும் ..

அவனிடம் கேள் !!" என்றே  அழகாய் பாடின ஆந்தையும்  தவளையும். 

##
"என் நண்பனைப் பார்த்தாயா ?" என்று கொக்கிடம் கேட்டான்.

"ஆற்றுக்குள் இருக்கும் 

ஆமையிடம் சென்று அன்பாக கேள்..  

அவன் சொல்வான் ஒரு வழியை !!" என்றது கொக்கு .

##
"தரை மேல் இருக்கும் என் தம்பி 

குரைத்தே  சொல்வான் ஒரு வழியை!!".

அரை தூக்கத்தில் இருந்த  ஆமை சொல்லிச்சென்றது

##
நாய்க்குட்டியிடம் சென்று  "என் நண்பனைப் பார்த்தாயா ? " என்று கேட்டான் . 

"எப்படி இருப்பான் உன் நண்பன்?" என்று கேட்டது நாய்க்குட்டி.

பழுப்பு நிறத்தில் இருப்பான் 

பழம் நிறைய உண்பான்!!" என்றான் வேலன். 

##
" எனக்குத்  தெரியும் , என்னுடன் வா !!" என்றது நாய்க்குட்டி . 

##
வாசல் கதவைத்  திறந்ததும்    

வாயில் பழத்துடன் இருந்த

நண்பனை கண்டான் வேலன்.  மகிழ்ச்சியுடன் நாய் குட்டிக்கு நன்றி சொன்னான் . 

##
* License: [CC-BY]
* Text: Thamizhini Senthilkumar
* Illustration: Soumya Menon
* Language: ta
