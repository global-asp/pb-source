# ಅಮ್ಮುವಿನ ನಾಯಿಮರಿ

##
ಅಮ್ಮು ಬಳಿ ನಾಯಿಮರಿ ಇರಲ್ಲಿಲ್ಲ. ಆದರೂ  ಅಮ್ಮು ಶಾಲೆಯಲ್ಲಿ ಎಲ್ಲರಿಗೂ ತನ್ನ ನಾಯಿಮರಿಯ ವಿಷಯ ಹೇಳಿದಳು.

##
"ನನ್ನ ನಾಯಿಮರಿಯ ಹೆಸರು ಶಂಕರ" ಎಂದು ವೇಣೂಗೆ ಹೇಳಿದಳು.

ಆಬ್ದುಲ್ ಗೆ  "ಶಂಕರ ಬಾಳೆಹಣ್ಣು ತಿನುತ್ತದೆ "ಎಂದಳು.

ಕುಮಾರಿಗೆ "ಶಂಕರನ ಮೈ ಬಣ್ಣ ಕಪ್ಪು" ಎಂದು ತಿಳಿಸಿದಳು.

"ಶಂಕರ ನನ್ನ ಜೊತೆ ಚೆಂಡಾಟ ಆಡುತ್ತದೆ" ಎಂದು ಉನ್ನಿಗೆ ಹೇಳಿದಳು.

##
ಹಾಗಾಗಿ ವೇಣು,  ಅಬ್ದುಲ್, ಕುಮಾರಿ ಮತ್ತು ಉನ್ನಿ ಅಮ್ಮುವಿನ ಮನೆಗೆ ಬರುತ್ತೇವೆ ಎಂದರು.

ಶಂಕರನನ್ನು ನೋಡಲು. ಅಮ್ಮು ತಲೆಯಾಡಿಸಿ " ಸಾಧ್ಯವಿಲ್ಲ" ಎಂದಳು.

##
"ಯಾಕೆ?" ಅವರು  ಪ್ರಶ್ನಿಸಿದರು.

"ಯಾಕೆಂದರೆ, ಜನಜಂಗುಳಿ ಕಂಡರೆ ಶಂಕರನಿಗೆ ಭಯ" ಎಂದಳು  ಅಮ್ಮು.

" ಹಾಗಾದರೆ ನಾವು ಒಬ್ಬೊಬ್ಬರಾಗಿ ಅದರ ಜೊತೆ ಆಡುತ್ತೇವೆ" ಎಂದಳು ಕುಮಾರಿ.

##
" ಸಾಧ್ಯವಿಲ್ಲ" ಎಂದಳು ಅಮ್ಮು.

"ಯಾಕೆ?" ಕೇಳಿದ ಉನ್ನಿ.

"ಯಾಕೆಂದರೆ ನಾವು ಈ ದಿನ ಹೊರಗೆ ಹೊರಟಿದ್ದೇವೆ " ಎಂದಳು ಅಮ್ಮು.

##
"ಹಾಗಾದರೆ ನಾವು ನಾಳೆ ಬರುತ್ತೇವೆ" ಎಂದನು ಅಬ್ದುಲ್.

"ಅದಕ್ಕೋಸ್ಕರ ಬಾಳೆಹಣ್ಣು ತರುತ್ತೇವೆ" ಎಂದನು ವೇಣು.

"ಅದರೊಂದಿಗೆ  ಒಬ್ಬರ ನಂತರ ಮತ್ತೊಬ್ಬರು ಆಡಿಕೊಳ್ಳುತ್ತೇವೆ" ಎಂದಳು ಕುಮಾರಿ.

"ಸರಿ" ಎಂದಳು ಅಮ್ಮು. ಬೇರೇನೂ ಹೇಳಲು ಅವಳಿಗೆ ತೋಚಲಿಲ್ಲ .

##
ಅಮ್ಮು ಆ ಸಂಜೆ ಅಚ್ಚನನ್ನು ಒಂದು ನಾಯಿಮರಿಯನ್ನು ಖರೀದಿಸಬಹುದೆ ಎಂದು  ಕೇಳಿದಳು. 

"ನೋಡೋಣ" ಎಂದರು ಅಚ್ಚನ್.

"ಆದರೆ  ಇದು  ಅವಸರದ ವಿಷಯ" ಎಂದಳು ಅಮ್ಮು.

ಅಚ್ಚನ್ ನಕ್ಕರು.      

ಅಮ್ಮು ಆ ರಾತ್ರಿ ಊಟ ಮಾಡಲಿಲ್ಲ. ಅವಳಿಗೆ ಮೈ ಹುಷಾರಿಲ್ಲವೆಂದು ಅನಿಸಿತು.

##
ಬೆಳಿಗ್ಗೆ  "ನಿನಗೆ  ಮೈ ಹುಷಾರಿಲ್ಲವೆಂದು ಕಾಣುತ್ತಿದೆ " ಎಂದರು  ಅಮ್ಮ.

ಅವರು ಅಮ್ಮುವಿನ ಹಣೆ ಮುಟ್ಟಿ ನೋಡಿದರು. ಜ್ವರ !!

##
" ಈವತ್ತು ಮನೆಯಲ್ಲೇ ಇರು" ಎಂದರು ಅಮ್ಮ.

ಹಾಗಾಗಿ ಅಮ್ಮು ಶಾಲೆಗೆ ಹೋಗಲಿಲ್ಲ.

ಇಡೀದಿನ ಹಾಸಿಗೆಯಲ್ಲೇ ಮಲಗಿ ಕಳೆದಳು.

ಆವಳು ಒಮ್ಮೆಯೂ ನಗಲಿಲ್ಲ.

##
ಸಂಜೆಯ ವೇಳೆಗೆ ವೇಣು, ಅಬ್ದುಲ್, ಕುಮಾರಿ ಮತ್ತು ಉನ್ನಿ ಆವಳ ಮನೆಗೆ ಬಂದರು.

"ಈ ದಿನ ನೀನು ಯಾಕೆ ಶಾಲೆಗೆ ಬರಲಿಲ್ಲ?" ಎಂದು ಕೇಳಿದ ಉನ್ನಿ.

"ನನಗೆ ಮೈ ಸರಿಯಿಲ್ಲ" ಎಂದಳು ಅಮ್ಮು.

##
"ನಾವು ಶಂಕರನನ್ನು ನೋಡಿದೆವು" ಎಂದನು  ಅಬ್ದುಲ್.

"ಎಲ್ಲಿ?"  ಅಮ್ಮು  ಕೇಳಿದಳು.

"ನಿಮ್ಮ ತೋಟದಲ್ಲಿ" ಕುಮಾರಿ ಹೇಳಿದಳು.

##
"ಅದು ಚೆಂಡಾಟ ಆಡಲು ಒಪ್ಪಲಿಲ್ಲ" ಎಂದನು ಅಬ್ದುಲ್.

ತಕ್ಷಣ ಅಮ್ಮು ಹಾಸಿಗೆ ಬಿಟ್ಟು ಎದ್ದಳು. ಹೊರಗೆ ಓಡಿದಳು.

##
ನಿಜಕ್ಕೂ ಅವರ ತೋಟದಲ್ಲಿ ನಾಯಿಮರಿಯೊಂದು ಇತ್ತು. ಶಂಕರ!

"ಆದರೆ   ಅದರ ಬಣ್ಣ ಕಪ್ಪಲ್ಲ, ಕಂದು" ಎಂದನು ವೇಣು.

"ಓಹ್! ನಾನು  ಸುಮ್ಮನೆ ಹಾಗೆಂದೆ" ಎಂದಳು ಅಮ್ಮು.

##
"ಅದಕ್ಕೆ ಜನಜಂಗುಳಿಯೆಂದರೆ  ಭಯವಿಲ್ಲ " ಎಂದನು ಅಬ್ದುಲ್.

"ಓಹ್! ನಾನು  ಸುಮ್ಮನೆ ಹಾಗೆಂದೆ" ಎಂದಳು ಅಮ್ಮು.

##
"ಅದಕ್ಕೆ ಚೆಂಡಾಟ ಆಡಲು ಇಷ್ಟವಿಲ್ಲ" ಎಂದನು ಉನ್ನಿ.

"ಓಹ್! ನಾನು  ಸುಮ್ಮನೆ ಹಾಗೆಂದೆ" ಎಂದಳು ಅಮ್ಮು.

##
"ಆದರೆ ಅದಕ್ಕೆ ಬಾಳೆಹಣ್ಣೆಂದರೆ ಬಹಳ ಇಷ್ಟ." ಎಂದಳು ಕುಮಾರಿ.

"ನಾನು ನಿನಗೆ ಮೊದಲೇ ಹೇಳಿದ್ದೆ, ಅಲ್ಲವೇ?" ಎನುತ್ತ ನಕ್ಕಳು ಅಮ್ಮು ಸಂತೋಷದಿಂದ.

##
* License: [CC-BY]
* Text: Sowmya Rajendran
* Illustration: Soumya Menon
* Translation: Vidya Bettada Chaudhuri
* Language: kn
