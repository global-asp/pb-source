# আকাশে ওড়ার মজা

##
মায়ের কোলে মাথা রেখে শুয়ে শুয়ে, চাঁদু মায়ের গাওয়া মিষ্টি, মধুর গান শুনছিল।
শুনতে শুনতে ঘুমিয়ে পড়ল আর স্বপ্নে দেখলো- সে পাখিদের মতো উড়ছে।

##
উড়তে, উড়তে, উড়তে, সে একটা বাগানে এলো। 

ওমা! কি সুুন্দর একটা প্রজাপতি!
প্রজাপতি তাকে দেখে বলল "এই যে, কেমন আছো?" "ভালো, খুব ভালো, তোমােকে ধন্যবাদ।" এই বলে চাঁদু উড়ে গেল।
চাঁদু এবার আর একটু উচুঁতে উড়ে গেল।

##
উড়তে, উড়তে, উড়তে সে একটা ছোট্ট চড়াই পাখির দেখা পেল।

সে চাঁদুকে জিজ্ঞেস করল, "কি গো খোকন, তোমার কী খবর?"  
"ধন্যবাদ, চড়াই পাখি, খবর ভালো, খুব ভালো।" চাঁদু উত্তর দিল।

##
এবার চাঁদু আরো উঁচুতে, খুব উপরে উড়ে গেল।

উড়তে, উড়তে তার এক ঈগল পাখির সঙ্গে দেখা।
ঈগল তাকে দেখে বলল, "আর বন্ধু, এখন তোমার কেমন লাগছে ?"
"ভালো লাগছে" চাঁদু উত্তর দিয়ে উড়ে গেল।

##
ওপরে, আরো ওপরে চাঁদু উড়তে উড়তে যাচ্ছে।

সে মনে মনে ভাবছে, ওড়া এতো সহজ!
উড়তে উড়তে এতো উঁচুতে উঠল যে এরোপ্লেনের কাছে চলে এলো।
"এই যে চাঁদু। ভালো আছো তো?" এরোপ্লেন তাকে শুধালো ।
"হ্যাঁ, ভালো আছি আর নিরাপদেই বেড়াচ্ছি।" চাঁদু চটপট উত্তর দিল। 

##
খুব তাড়াতাড়ি চাঁদু আগের চেয়েও উঁচুতে উঠল।

সে কেবল উড়ছে তো উড়ছেই।
এমন সময় একটা রকেটের সঙ্গে তার দেখা।
রকেট তাকে গলা চড়িয়ে জিজ্ঞেস করল, "কি মশাই, কেমন আছেন?"  
চাঁদু হেসে বলল "খুব ভালো।"

##
চাঁদু আরো উপরে যেখানে তারারা মিটমিট করছে, সেখানে উড়ে গেল।

চাঁদুকে দেখে তারারা সবাই খুশির হাসি হাসতে লাগল।
ঠিক যেন চাঁদু তাদের একজন।
একটা তারা তাকে শুধালো "চাঁদু তোমার কেমন লাগছে?"
সে বলল "আমার ভীষণ ভালো লাগছে।"

##
হঠাত তারারা নড়তে শুরু করল, আর তাকে নাড়া দিতে লাগল।
চাঁদুর ঘুম ভেঙে গেল।  দেখল মা নাড়া দিয়ে ঘুম ভাঙিয়ে বলছেন,
"চাঁদু, ভোর হয়েছে ওঠো। তুমি কেমন আছো?"  
চাঁদু উঠে মাকে জড়িয়ে ধরে আদর করে বলল,
"আজ সকালে খুব ভালো লাগছে মা। আগে কোনোদিন এত ভালো লাগেনি।"

##
* License: [CC-BY]
* Text: Vidya Tiware
* Illustration: Rijuta Ghate
* Translation: Kanika Bandopadhyay
* Language: bn
