# পূর্নিমার রাতে গরম পায়েশ

##
বৃষ্টি শেষ হয়েছে। তবে এখনও শীতকাল এসে পৌঁছায়নি । এই ঋতুর নাম শরত। সংস্কৃত ভাষাতেও একে এ‍ই নামেই চেনা যায়। হ্যান্চ্ছ! আমার শর্দি লেগে গেছে। এ‍ই ঋতু বদল যেন কত লোককে অসুস্থ করে দেয়। ঠাকুমা বলেন সব ছেলে মেয়েরা দূর্গা পূজোর আগেই সুস্থ হয়ে যাবে।

##
এই ঋতুতে অনেক উত্‍সব! মনু আমার আম গাছ থেকে পাতা তুলেছে আমাদের দরজায় তোরণ টাঙ্গাবে বলে। আমার মনে হয় আমাদের তোরণটা পৃথিবীর সবচাইতে সুন্দর তোরণ। 

##
এখন আকাশটা কি নীল। আর সেখানে তুলোর গোলার মত ঝক-ঝকে সাদা মেঘ ভাসে। সব কিছু কেমন শান্ত মনে হয়। আজ আমরা শরত পূর্ণিমার উত্‍সব পালন করব। এই উত্‍সবকে কোজাগিরি ও বলা হয়। পূর্ণ চাঁদের আলোয় সব কিছু কেমন যেন রুপালি দেখায়। আমরা সারা রাত জাগব। আর সাদা-সাদা জিনিষ- যেমন নারকোল, চাল আর দুধ দিয়ে বানানো পায়েশ খাব।

##
মীরা আজ ওনম উত্‍সব পালন করছে। এইটা একটা আনন্দ উত্‍সব। ওর পরিবারের লোকেরা একটা খুব সুন্দর ’পুকোলম’ – ফুল দিয়ে তৈরী আল্পনা - বানিয়েছে। ও বলে বছরের এমন সময়ে সব ফসল কাটা হয়ে গিয়েছে আর সকলের জন্য শস্য আছে। এইটা খুব আনন্দের সময়। এই সময় কেরল প্রদেশের সে বিখ্যাত নৌকা প্রতিযোগিতা হয়। কি মজা! আমারও আনন্দ করতে ইচ্ছে হচ্ছে!

##
দূর্গা পূজোর ছুটি পড়েছে। তামিলনাডুতে লোকেরা ’নবরাত্রী গোলু’ সাজাতে খুব ভালবাসে, যেখানে তিন থেকে নয়্টা সিডির উপর পুতুল সাজানো হয়। এই উত্‍সব পর্বে মনু আর আমি ভারতীয় শাস্ত্রীয় সঙ্গীত শিখতে শুরু করব। আমি মৃদঙ্গ শিখতে চাই। মৃ-দন-গম! ঢাম !ঢাম !ঢাম ! মনু বাঁশী বাজানো শিখতে চায় ! আর মা চান শিখতে স্কুটার চালানো !

##
কয়েকদিনের মধ্যেই কালিপুজো আসবে যেটা দীপ উত্‍সব ’দীপাবলী’ বলে সবাই পালন করে। অন্ধকার অমাবস্যার রাতে প্রদীপ আর মোমবাতি দিয়ে সাজানো বাড়িগুলো কি সুন্দর লাগবে। অনেকে আবার বিদ্যুতের বাতি লাগায় যেগুলো বার বার জ্বলে-নেভে। আমার বাজি পূডাতেও ভালো লাগে। কিন্তু আমাদের মাস্টারমশাই বলেন বাজি নাকি আবহাওয়ার জন্য খারাপ।

##
উনি বলেন যদি আমরা জল, বায়ু আর পৃথিবীর খেয়াল না রাখি, তাহলে কয়েক বছরের মধ্যে সব ঋতু পাল্টে যাবে। আমি ভেবেই পাই না সেটা কি ভাবে হবে!

এখন শীত পড়তে শুরু করেছে। ঠাকুমা বলেন শরতের ঠিক পরের এই ঋতুটির সংস্কৃত নাম হেমন্ত। ভারত বর্ষে এই ঋতুটা খুব ছোট। আর কিছুদিনেই শীত পড়ে যাবে।

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Swagata Sen Pillai
* Language: bn
