# ସବୁକିଛି ନୂଆ ଲାଗେ

##
ଆଜି ବସନ୍ତ ପଞ୍ଚମୀ। ମୋ ମାତାପିତା କହନ୍ତି ଏହା ବସନ୍ତ ର ପ୍ରଥମ ଦିନ। ଶୀତ ଏବଂ ଗ୍ରୀଷ୍ମ ମଧ୍ୟରେ ଆସୁଥିବା ଋତୁ ବସନ୍ତ ଋତୁ ଅଟେ।

ସଂସ୍କୃତ ରେ ଏହାକୁ ୱସନ୍ତ ଋତୁ କୁହାଯାଏ।

##
ଭାରତରେ ଅନେକ ସ୍ଥାନରେ ଏହି ଦିନ ଲୋକେ ବିଦ୍ୟା, କଳା ଏବଂ ସଂଗୀତ ର ଦେବୀ ଙ୍କୁ ପୁଜା କରିଥାନ୍ତି। ମୋ ଘର ପାଖରେ ଥିବା ଗଛରେ ଅନେକ ପକ୍ଷୀ ବସିଛନ୍ତି।  ମୋତେ ଲାଗୁଛି ସେମାନେ ମୋ ପାଇଁ ଗୀତ ଗାଉଛନ୍ତି। 

##
ମୋର ନୂଆ ଫ୍ରକ୍ ପରି ଗଛର ପତ୍ର ନୂଆ ଏବଂ ଉଜ୍ଜ୍ଵଳ ଚମକୁ ଛନ୍ତି । ମା ମଧ୍ୟ ଏକ ହଳଦୀ ରଙ୍ଗ ଶାଢ଼ୀ ପିନ୍ଧିଛନ୍ତି, କେତେ ବଢ଼ିଆ ହଳଦିଆ ବାସନ୍ତୀ ରଙ୍ଗ, ଯେମିତି ରଙ୍ଗ ସେମିତି ନାମ। 

##
ଜେଜେବାପା ମୋତେ ଗଛ ଲଗେଇବାକୁ କହୁଛନ୍ତି। 

“କିନ୍ତୁ କଣ ପାଇଁ?” ମୁଁ ପ୍ରଶ୍ନ କରେ। 

ତାହାହେଲେ ତୁମକୁ ଏକ ଗଛ ସାଙ୍ଗ ମିଳିଯିବ ଏବଂ ତୁମେ ଦୁଇଜଣ ସାଥେ ସାଥେ ବଢ଼ିବ। “ମୀନୁ” ସେ କହନ୍ତି, “ବସନ୍ତ ଗୋଟେ ଭଲ ଋତୁ କିଛି ନୂଆ କାମ ଆରମ୍ଭ କରିବାକୁ।” 

ଆମେ ବଗିଚା କୁ ଗଲୁ।

##
ଜେଜେ ବାପା ଏବଂ ମୁଁ ମାଟିରେ ଗୋଟେ ଗାତ ଖୋଳିଲୁ ଏବଂ ଏକ ଛୋଟ ଗଛ ଟିଏ ପୋତିଲୁ “ଏଟା କେତେ ବଡ଼ ହେବ?” ମୁଁ ପଚାରିଲି। 

##
ମୀନୁ ତୁ ଖାଲି ଦେଖୁଥା! ସେ କହନ୍ତି।

ଗୁଣ୍ଡୁଚି ମୂଷା ଗୁଡ଼ିକ ଦୌଡ଼ା ଦୌଡ଼ି ଖେଳୁଛନ୍ତି। ବିଲେଇ ଟିଙ୍ଗୁ ଗୋଟିଏ ଗୁଣ୍ଡୁଚି ମୂଷା କୁ ଦୌଡ଼ାଇଲା। ମୁଁ ଟିଙ୍ଗୁ କୁ ଗୋଡ଼ାଇବାକୁ ଚାହେଁ। ବଗିଚା ଟି ଫୁଲରେ ଭରା। ମୋତେ ହଳଦିଆ ଗୋଲାପ ଫୁଲ ଭାରି ଭଲ ଲାଗେ ଏବଂ ଜେଜେ ବାପା ଧଳା ଜୁଇ ଫୁଲ ଭଲପାଆନ୍ତି। 

##
କେତେକ ଗଛ ତଳେ ପତ୍ର ର ଚାଦର ବିଛା ହୋଇଛି। ଅନେକ ଗଛରେ ଫୁଲ ହୋଇଛି। ମୋତେ ବସନ୍ତ ଋତୁ ଭଲ ଲାଗେ, ଏହି ଋତୁରେ ପ୍ରତ୍ୟେକ ଜିନିଷ କେତେ ସୁନ୍ଦର ଦିଶେ। 

##
କାଲି ହୋଲି ପର୍ବ ଅଟେ। ସ୍କୁଲ ତ ଦୁଇ ଦିନ ପାଇଁ ଛୁଟି ହୋଇଯାଇଛି। ଆମେ କୁଟା କାଠି କାଠ ଖଣ୍ଡ ସଂଗ୍ରହ କରି ଏକ ବଡ଼ ହୋଲିକା ତିଆରି କଲୁ। ଆମ ମାନଙ୍କ ମଧ୍ୟରୁ କେତେକ ଜଙ୍ଗଲ ଯାଇ ଟେସୁ ଫୁଲ ଆଣିଲେ। ମନୁ ସେ ଫୁଲ ଗୁଡିକୁ ଗୋଟିଏ ପାଣି ଟାଙ୍କି ରେ ପକାଇ ଦେଲା। ପାଣି ଉଜ୍ଜ୍ଵଳ ଗେରୁଆ ରଙ୍ଗ ରେ ପାଲଟି ଗଲା। 

##
କାଲି ଆମେ ସେ ଗେରୁଆ ରଙ୍ଗ ପାଣି ସହିତ ହୋଲି ଖେଳିବୁ। ଆମକୁ ପିଠା ଏବଂ ପୁରି ଖାଇବାକୁ ମିଳିବ।

ବସନ୍ତ ଏକ ଭଲ ଆନନ୍ଦଦାୟକ ଋତୁ, ଏହା ଗରମ ନୁହେଁ ଶୀତ ବି ନୁହେଁ ଏବଂ ଏହା ଭିଜା ମଧ୍ୟ ନୁହେଁ। ମୁଁ ତ ପୁରା ସମୟ ଖେଳି ପାରିବି। 

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Indugu Laxmi
* Language: or
