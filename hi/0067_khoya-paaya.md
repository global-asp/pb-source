# खोया पाया

##
यहाँ नहीं, वहाँ भी नहीं 

तुम कहाँ खो गये हो? 

##
सो़फे के ऊपर नहीं। 

बिस्तर के नीचे भी नहीं। 

##
डिब्बे के अन्दर नहीं। 

मेरी बहन की फ्रॉक के नीचे नहीं। 

##
मेरे तकिये के नीचे नहीं, 

मेरे बैग में भी नहीं। 

ऊँहूँ ऊँहूँ, 

तुम कहाँ चले गए हो? 

##
मैंने हर एक कमरे में ढूँढा। 

मैंनें हर एक किताब के नीचे देखा। 

##
मैंने कुर्सी के नीचे तलाश किया। 

मैंने स्टूल के नीचे भी देखा। 

तुम कहाँ खो गये हो? 

##
सैर से लौटने के बाद नानी ने कहा, 

"देखो यह मुझे पार्क में क्या मिला? 

##
यह लहराता है, उछल-कूद करता है, 

गोल गोल घूमता है, और यह झूलता भी है। "

##
"ओह नानी, तुम कितनी अच्छी हो! 

तुमने मेरा प्यारा यो-यो ढूँढ निकाला! "

##
"यो-यो? कितना बढ़िया नाम है। 

यह कितना मज़ेदार खिलौना है! 

मैं इससे खेलना चाहती हूँ, 

मुझे इससे खेल कर बहुत मज़ा आता है! "

##
हँसते हँसते, मस्ती करते, 

नानी मेरे प्यारे छोटे खिलौने से खेलती रहीं। पूरे दिन! 

##
* License: [CC-BY]
* Text: Sukhada Rahalkar
* Illustration: Sukhada Rahalkar
* Translation: Poonam S. Kudesia
* Language: hi
