# ಗುಬ್ಬಿ ಮತ್ತು ಹಣ್ಣು

##
ಒಂದು ಗುಬ್ಬಿ ಇತ್ತು. ಒಂದು ದಿನ ಅದು ಸಂತೆಗೆ ಹೋಯಿತು. ಬರುವಾಗ ಒಂದು ಸೀಬೆಹಣ್ಣು ತಗೊಂಡು ಬಂತು. ದಾರಿಯಲ್ಲಿ ಹಣ್ಣು ಒಂದು ಮುಳ್ಳಿನ ಹಿಂಡಿನಲ್ಲಿ ಜಾರಿ ಬಿದ್ದುಬಿಟ್ಟಿತು. 

##
ಹಣ್ಣನ್ನು ತೆಗೆದುಕೊಡು ಅಂತಾ ಅಲ್ಲಿಯೇ ಕೆಲಸ ಮಾಡುತ್ತಿದ್ದ ಹುಡುಗನ ಬಳಿ ಗುಬ್ಬಿ ಹೇಳಿತು. ಆತನು, "ಆಗೋದಿಲ್ಲ, ಹೋಗು," ಅಂದ. 

##
ಗುಬ್ಬಿ ರೈತನ ಹತ್ತಿರ ಹೋಯಿತು. ಸೀಬೆಹಣ್ಣು ತೆಗೆದುಕೊಡದ ಹುಡುಗನಿಗೆ ಹೊಡೆಯಲು ಹೇಳಿತು. ರೈತ, "ಆಗೋದಿಲ್ಲ," ಅಂದ .

##
ಗುಬ್ಬಿ, ಅಲ್ಲಿಯೇ ಹುಲ್ಲು ತೋಯುತ್ತಿದ್ದ ದನದ ಹತ್ತಿರ ಹೋಯಿತು. "ನಾನು ತಂದ ಸೀಬೆಹಣ್ಣು ಮುಳ್ಳಿನ ಹಿಂಡಿನಲ್ಲಿ ಬಿದ್ದಿದೆ. ತೆಗೆದುಕೊಡು ಅಂತ ಕೇಳಿದರೆ ಆ ಹುಡುಗ ಆಗೋದಿಲ್ಲ ಅಂದ. ಆ ಹುಡುಗನಿಗೆ ಹೊಡೆಯಲು ರೈತನಿಗೆ ಹೇಳಿದೆ. ಅವನು ಆಗೋದಿಲ್ಲ ಅಂದ. ನೀನು ರೈತನ ಹೊಲವನ್ನು ತಿಂದುಹಾಕು," ಅಂತು. ದನ, "ಆಗೋದಿಲ್ಲ," ಎಂದು ಮುಖ ತಿರುಗಿಸಿಕೊಂಡಿತು. 

##
ಆಮೇಲೆ ಗುಬ್ಬಿ ಮೀನುಗಾರನ ಹತ್ತಿರ ಹೋಗಿ, "ದನಕ್ಕೆ ಒಂದು ಪೆಟ್ಟು ಕೊಡು," ಅಂತು. ಮೀನುಗಾರ ಒಪ್ಪಲಿಲ್ಲ. 

##
ಆಮೇಲೆ ಗುಬ್ಬಿ ಬೆಕ್ಕಿನ ಹತ್ತಿರ ಹೋಗಿ, "ಇಲಿಯನ್ನು ಹಿಡೀತಿಯಾ?" ಎಂದು ಕೇಳಿತು. ಬೆಕ್ಕು ಕೂಡ, "ಆಗೋದಿಲ್ಲ, ಹೋಗು," ಎಂದಿತು. 

##
ಆಮೇಲೆ ಗುಬ್ಬಿ ಬೆಕ್ಕಿನ ಹತ್ತಿರ ಹೋಗಿ, "ಇಲಿಯನ್ನು ಹಿಡೀತಿಯಾ?" ಎಂದು ಕೇಳಿತು. ಬೆಕ್ಕು ಕೂಡ, "ಆಗೋದಿಲ್ಲ, ಹೋಗು, ಎಂದಿತು. 

##
ಗುಬ್ಬಿಗೆ ಚಿಂತೆಯಾಯಿತು. ಯಾರೂ ತನ್ನ ಮಾತು ಕೇಳಲಿಲ್ಲ. ಯಾರೂ ತನಗೆ ಸಹಾಯ ಮಾಡುತ್ತಿಲ್ಲ ಎನ್ನಿಸಿ, ಬೇಸರ ಆಯಿತು. ಆಗ ಗುಬ್ಬಿಗೆ ತನ್ನ ಸ್ನೇಹಿತನಾಗಿರುವ ಇರುವೆ ನೆನಪಾಯಿತು. 

##
ಆದರೆ ಅದು ಸ್ವಲ್ಪ ದೂರದಲ್ಲಿತ್ತು. ಬೇರೆ ದಾರಿಯಿಲ್ಲದೆ ಗುಬ್ಬಿ ಇರುವೆಯ ಹತ್ತಿರಹೋಯಿತು. "ನೀನು ಆ ಬೆಕ್ಕಿಗೆ ಕಡಿಯಬೇಕು, ಆದೀತಾ?" ಎಂದು ಕೇಳಿತು. ಇರುವೆ ತಕ್ಷಣ ಒಪ್ಪಿತು. 

##
ಇರುವೆ ಬಂದು ಬೆಕ್ಕನ್ನು ಕಚ್ಚಿತು. ಬೆಕ್ಕು ಇಲಿಯನ್ನು ಹಿಡಿಯಿತು. ಇಲಿ ಓಡಿಹೋಗಿ ಮೀನುಗಾರನ ಬಲೆ ಕಡಿಯಿತು. ಮೀನುಗಾರ ದನಕ್ಕೆ ಹೊಡೆದ. ದನ ರೈತನ ಹೊಲವನ್ನು ತಿಂದಿತು. ರೈತ ಹುಡುಗನಿಗೆ ಹೊಡೆದ. 

##
ಹುಡುಗ ಮುಳ್ಳಿನ ಹಿಂಡಿನಲ್ಲಿ ಬಿದ್ದಿದ್ದ ಸೀಬೆಹಣ್ಣು ತೆಗೆದು ಗುಬ್ಬಿಗೆ ಕೊಟ್ಟ. ಗುಬ್ಬಿಗೆ ಸಂತೋಷವಾಯಿತು. ಸ್ನೇಹಿತನಾದ ಇರುವೆಗೆ, "ಥ್ಯಾಂಕ್ಸ್!" ಹೇಳಿತು. 

##
ಹಣ್ಣನ್ನು ಬೇಗ ತಿಂದು ಮುಗಿಸಬೇಕು ಎಂದುಕೊಂಡು ಒಂದೆಡೆ ಹೋಗಿ ಕುಳಿತಿತು. ಹಣ್ಣನ್ನು ಒಮ್ಮೆ ಕುಕ್ಕಿತು. ಅಷ್ಟರಲ್ಲಿ ತಲೆಯ ಮೇಲೆ ಯಾರೋ ಬಲವಾಗಿಹೊಡೆದಂತಾಗಿ ಕಣ್ಣು ಕತ್ತಲೆ ಬಂದು ಬಿದ್ದೇಬಿಟ್ಟಿತು. ಅದರ ತಲೆಗೆ ಬಿದ್ದ ಹೊಡೆತ ಯಾವುದು? ಅದು ಹಣ್ಣನ್ನು ತಿನ್ನಲು ಆರಂಭ ಮಾಡಿತಲ್ಲ. ಅದೇ ಹೊತ್ತಿಗೆ ಮೇಲೆ ಕಾಗೆಯೊಂದು ಕಟ್ಟಿಗೆ ತುಂಡು ಕಚ್ಚಿಕೊಂಡು ಹಾರುತ್ತಿತ್ತು. ಆ ಕಟ್ಟಿಗೆ ತುಂಡು ಅದರ ಕೊಕ್ಕಿನಿಂದ ಜಾರಿ ಗುಬ್ಬಿಯ ತಲೆಯ ಮೇಲೆ ಬಿದ್ದಿತು. ಅಲ್ಲಿಗೆ ಕಥೆ ಮುಗಿಯಿತು. 

##
* License: [CC-BY]
* Text: Venkatramana Gowda
* Illustration: Padmanabh
* Language: kn
