# ರುಮ್ನಿಯಾ

##
ಒಮ್ಮೆ, ಅನೇಕಾನೇಕ ವರ್ಷಗಳ ಹಿಂದೆ, ರುಮ್ನಿಯಾ ಮಗುವಾಗಿದ್ದಾಗ, ಅಜ್ಜ, ಅಜ್ಜಿ ಮತ್ತು ರುಮ್ನಿಯಾ ಮದುವೆಯೊಂದಕ್ಕೆ ಹೋದರು.

##
ಆ ಸಮಾರಂಭದಲ್ಲಿ ಆಹಾರದ ಸುತ್ತಲೂ ನೂರಾರು ಜನರು ಮುತ್ತಿಕೊಂಡಿದ್ದರು. ಅದು ಹೇಗೋ, ಅಜ್ಜಿ ರುಮ್ನಿಯಾಳನ್ನು ಕಳೆದುಕೊಂಡು ಬಿಟ್ಟಳು. ಅಜ್ಜಿ ಬಹಳ ಆಶಾವಾದಿಯಾಗಿದ್ದಳು. ಆಶಾವಾದಿ ಎಂದರೆ ಒಳ್ಳೆಯದೇ ಆಗುವುದೆಂಬ ನಂಬಿಕೆ ಇರುವವರು. ವಸ್ತುಗಳು ಕಳೆದು ಹೋದಾಗ, ಅಜ್ಜಿ ಚಿಂತೆ ಮಾಡುವುದಿಲ್ಲ.

##
ಎಲ್ಲವೂ ಸರಿಹೋಗುತ್ತದೆ, ಎಲ್ಲವೂ ಕಾಲ ಕಳೆದಂತೆ ಸರಿಯಾಗುತ್ತದೆ ಎಂದು ಅವಳಿಗೆ ಸದಾ ಅನ್ನಿಸುತ್ತದೆ. ಆದ್ದರಿಂದ ರುಮ್ನಿಯಾ ಕಳೆದು ಹೋಗಿದ್ದಾಳೆಂದು ಅಜ್ಜಿ ಏನೂ ಆತಂಕಪಡಲಿಲ್ಲ.

##
ಮತ್ತೊಂದೆಡೆ, ರುಮ್ನಿಯಾ ಇನ್ನೂ ಒಂದೂವರೆ ವರ್ಷದವಳಾದರೂ ಬಹಳವೇ ಆತಂಕಗೊಂಡಿದ್ದಳು ಹಾಗೂ ಅಷ್ಟೊಂದು ಆತ್ಮವಿಶ್ವಾಸವಿರಲಿಲ್ಲ.

##
ಎಳೇ ಮಗುವಿನ ಹಾಗೆ ಅಳುವುದೋ ಇನ್ನೇನೋ ಮಾಡುವ ಬದಲಾಗಿ ರುಮ್ನಿಯಾ ಮಾಡಬೇಕಾದ್ದನ್ನು ಮಾಡಲು ಮುಂದಾದಳು.

##
ಆ ದೊಡ್ಡ ಗುಂಪಲ್ಲಿ, ಆ ಪುಟ್ಟ ಒಂದೂವರೆ ವರ್ಷದ ಹುಡುಗಿಯೊಂದು ಜನರ ಮುಖಗಳನ್ನು ಹುಡುಕಿ, ತನ್ನ ಅಜ್ಜಿಯನ್ನು ಹುಡುಕುವುದು ಅಸಾಧ್ಯವಾಗಿತ್ತು.

##
ನಿಜವೆಂದರೆ, ಜನರ ಪಾದಗಳನ್ನು, ಅವರ ಬೂಟ್ಸ್ ಮತ್ತು ಚಪ್ಪಲಿಗಳನ್ನು ನೋಡಿ ಸರಿಯಾದ ವ್ಯಕ್ತಿಯನ್ನು ಹುಡುಕಿ ಕಂಡುಹಿಡಿಯುವುದೇ ಬಹಳ ಸುಲಭ ರೀತಿಯಾಗಿತ್ತು. 

##
ಅದನ್ನೇ ರುಮ್ನಿಯಾ ಮಾಡಿದ್ದು. ಅವಳು ಹಜಾರದ ಒಂದುಮೂಲೆಯಿಂದ ಶುರುಮಾಡಿ, ಪ್ರತಿಯೊಬ್ಬ ಹೆಂಗಸಿನ ಸೀರೆಯನ್ನೂ ಸರಿಸಿ-ಸರಿಸಿ ನೋಡುತ್ತಾ ತನಗೆ ಪರಿಚಯವಿರುವ ಸೀರೆ ಹಾಗೂ ಚಪ್ಪಲಿಗಳು ಕಾಣುವ ತನಕ ಅದನ್ನೇ ಮಾಡುತ್ತಿದ್ದಳು.

##
ಕೊನೆಗೂ, ರುಮ್ನಿಯಾ ಸೀರೆ ಹಾಗೂ ಚಪ್ಪಲಿಗಳೊಡನೆ ಒಂದು ಮುಖವನ್ನು ಹೋಲಿಸಿ ನೋಡಿದಾಗ, ಅದು ಅಜ್ಜಿಯೇ ಆಗಿದ್ದಳು!

##
ರುಮ್ನಿಯಾಳನ್ನು ಎತ್ತಿಕೊಳ್ಳಲು ಬಗ್ಗುತ್ತಿದ್ದಂತೆಯೇ, ಅಜ್ಜಿ ಅವಳ ಸ್ನೇಹಿತೆಯೊಡನೆ, "ನೋಡು, ನಾನು ಹೇಳಿದೆನಲ್ಲಾ ಆತಂಕ ಪಡುವಂಥದ್ದು ಏನೂ ಇಲ್ಲ. ಏನನ್ನಾದರೂ ಕಳೆದುಕೊಂಡಾಗ, ಹಾಗೇ ಅದು ನಿನಗೆ ಸಿಗುತ್ತದೆ," ಎನ್ನುತ್ತಿದ್ದುದು ಕೇಳಿ ಬಂತು.

##
* License: [CC-BY]
* Text: Rukmini Banerji
* Illustration: Henu
* Translation: A.S. Chandra Mouli
* Language: kn
