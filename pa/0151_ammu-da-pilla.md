# ਅਮੂ ਦਾ ਪਿਲ਼ਾ

##
ਅਮੂ ਦੇ ਕੋਲ ਕੋਈ ਕੁਤੇ ਦਾ ਪਿਲ਼ਾ ਨਹੀੰ ਸੀ।

ਪਰ ਸਕੂਲ ਵਿਚ ਸਬ ਨੂੰ ਕਿਹਾ ਕਿ ਉਸਦੇ ਕੋਲ ਇਕ ਪਿਲ਼ਾ ਹੈ।

##
"ਮੇਰੇ ਪਿਲੇ ਦਾ ਨਾਮ ਸ਼ੰਕਰ ਹੈ," ਉਸਨੇ ਵੇਨੂੰ ਨੂੰ ਕਿਹਾ। 

"ਸ਼ੰਕਰ ਕੇਲੇ ਖਾਂਦਾ ਹੈ," ਉਸਨੇ  ਅਬਦੁਲ ਨੂੰ ਕਿਹਾ। 

"ਸ਼ੰਕਰ ਕਾਲਾ ਹੈ," ਉਸਨੇ  ਕੁਮਾਰੀ ਨੂੰ ਕਿਹਾ। 

"ਸ਼ੰਕਰ ਗੇਂਦ ਨਾਲ ਖੇਡਦਾ ਹੈ," ਉਸਨੇ  ਉੰਨੀ ਨੂੰ ਕਿਹਾ। 

##
ਵੇਨੂੰ,ਅਬਦੁਲ, ਕੁਮਾਰੀ ਤੇ ਉੰਨੀ ਨੇ ਕਿਹਾ ਕੀ ਅਸੀੰ ਤੇਰੇ ਘਰ ਆਵਾਂਗੇ। ਸ਼ੰਕਰ ਨੂੰ ਦੇਖਣ ।

ਅਮੂ ਨੇੇ ਸਿਰ  ਹਿਲਾਇਆ।

"ਨਹੀੰ!" ਉਸਨੇ ਕਿਹਾ।

##
"ਕਿਉੰ?" ਓਹਨਾ ਨੇ ਪੁਛਿਆ ।

"ਕਿਉੰ ਕੀ ਸ਼ੰਕਰ ਨੂੰ ਭੀੜ ਕੋਲੋਂ  ਡਰ ਲਗਦਾ ਹੈ," ਅਮੂ ਨੇ ਕਿਹਾ। 

"ਫਿਰ ਅਸੀੰ ਉਸ ਦੇ ਨਾਲ ਇਕ ਇਕ ਕਰ ਕੇ ਖੇਡਾਂਗੇ,"ਕੁਮਾਰੀ ਨੇ ਕਿਹਾ।

"ਠੀਕ ਹੈ," ਅਮੂ  ਬੋਲੀ ।  ਓਹ ਹੋਰ ਕੁੱਛ ਨ ਕਹਿ  ਸਕੀ ।

##
"ਨਹੀੰ!" ਅਮੂ ਬੋਲੀ।

"ਕਿਉੰ?" ਉੰਨੀ ਨੇ  ਪੁਛਿਆ ।

"ਕਿਉੰ ਕੀ ਅਜ ਅਸੀੰ ਬਾਹਰ ਜਾ ਰਹੇ ਹਾਂ," ਅਮੂ ਬੋਲੀ ।

##
"ਤਾਂ ਅਸੀੰ ਫਿਰ ਕਲ ਆਵਾਂਗੇ," ਅਬਦੁਲ ਬੋਲਿਆ।
"ਅਸੀੰ ਕੇਲੇ ਲੈ ਕੇ ਆਵਾਂਗੇ," ਵੇਨੂੰ ਬੋਲਾ ।

"ਤੇ ਅਸੀੰ ਇਕ ਇਕ ਕਰ ਕੇ ਉਸ ਦੇ ਨਾਲ ਖੇਡਾਂਗੇ," ਕੁਮਾਰੀ ਨੇ ਕਿਹਾਂ ।

"ਠੀਕ ਹੈ," ਅਮੂ ਬੋਲੀ । ਓਹ ਹੋਰ ਕੁਛ ਨ ਕਹਿ ਸਕੀ ।  

##
ਉਸ ਸ਼ਾਮ ਅਮੂ ਨੇ ਅਾਪਣੇ ਪਿਤਾਜੀ ਨੂੰ ਪੁਛਿਆ ਕਿ ਓਹ ਉਸਦੇ ਲਈ ਇਕ ਕੁਤੇ ਦਾ ਪਿਲ਼ਾ ਲਿਆ ਸਕਣਗੇ ?

"ਦੇਖਾਂਗਾ," ਪਿਤਾਜੀ ਨੇ ਜਵਾਬ ਦਿਤਾ ।

"ਮੈਨੂੰ  ਜਲਦੀ ਹੈ," ਅਮੂ ਨੇ ਕਿਹਾ ।

ਪਿਤਾਜੀ ਹਸ ਪਏ ।

ਉਸ ਰਾਤ ਨੂੰ ਅਮੂ ਨੇ ਖਾਣਾ ਨਹੀੰ ਖਾਦਾ । ਓਹ ਬਿਮਾਰ ਪੈ ਗਈ ।

##
ਓਹ ਅਗਲੇ ਦਿਨ ਦੇ ਬਾਰੇ  ਸੋਚਣਾ ਨਹੀ ਚਾਹੁੰਦੀ ਸੀ ।

ਅਗਲੇ ਦਿਨ ਸਵੇਰੇ ਮਾਂ ਨੇ ਕਿਹਾ, "ਤੂੰ ਬੀਮਾਰ ਲਗ ਰਹੀ ਹੈੰ।"

ਮਾਂ ਨੇ ਅਮੂ ਦੇ ਮਥੇ ਤੇ ਹਥ ਰਖਿਆ । ਉਸਨੂੰ ਬੁਖਾਰ ਸੀ !

##
"ਤੂੰ ਅਜ ਘਰ ਹੀ ਰਹਿ", ਮਾਂ ਨੇ ਕਿਹਾ।

ਤੇ ਅਮੂ ਉਸ ਦਿਨ ਸਕੂਲ ਨਹੀੰ ਗਈ ।

ਓਹ ਸਾਰਾ ਦਿਨ ਬਿਸਤਰੇ ਤੇ ਪਈ ਰਹੀ ।

ਉਸਦੇ ਚੇਹਰੇ  ਤੇ  ਥੋੜੀ ਵੀ ਖੁਸ਼ੀ ਨਹੀੰ ਸੀ ।

ਸਾਰੇ ਦਿਨ ਵਿਚ ਉਸਨੇ ਸਿਰਫ਼ ਇਕ ਬਰੈਡ ਦਾ ਟੁਕੜਾ ਖਾਇਆ।

##
 ਸ਼ਾਮ ਨੂੰ ਵੇਨੂੰ, ਅਬਦੁਲ, ਕੁਮਾਰੀ ਤੇ ਉੰਨੀ  ਉਸਦੇ ਘਰ  ਆ ਗਏ ।

"ਅਜ ਤੂੰ ਸਕੂ਼ਲ ਕਿਉਂ ਨਹੀੰ ਆਈ," ਉੰਨੀ ਨੇ ਕਿਹਾ। 

"ਬੀਮਾਰ ਹਾਂ," ਅਮੂ ਨੇ ਜਵਾਬ ਦਿਤਾ। 

##
"ਅਸੀ ਸ਼ੰਕਰ ਨੂੰ ਦੇਖਿਆ ਹੈ," ਅਬਦੁਲ ਬੋਲਿਆ।

"ਕਿਥੇ?" ਅਮੂ ਨੇ ਪੁਛਿਆ।

"ਬਾਹਰ, ਬਗੀਚੇ ਵਿਚ," ਕੁਮਾਰੀ ਨੇ ਕਿਹਾ ।

##
"ਓਹ ਸਾਡੇ ਨਾਲ ਗੇੰਦ  ਨਹੀੰ ਖੇਡਣਾ  ਚਹੁੰਦਾ," ਅਬਦੁਲ  ਨੇ ਕਿਹਾ।

 ਅਮੂ ਤੁਰੰਤ ਬਿਸਤਰੇ ਤੋਂ  ਉਠਕੇ ਬਾਹਰ  ਦੋੜੀ ।

##
ਸੱਚ-ਮੁੱਚ ਬਗੀਚੇ ਵਿਚ ਇਕ ਕੁਤੇ ਦਾ ਪਿਲ਼ਾ ਸੀ । ਸ਼ੰਕਰ !!!

"ਪਰ ਇਹ ਤਾਂ ਕਾਲੇ ਰੰਗ ਦਾ ਨਹੀੰ ਹੈ," ਵੇਨੂੰ ਬੋਲਾ , "ਇਹ ਤਾਂ ਭੂਰਾ ਹੈ।"

"ਓਹ," ਅਮੂ ਬੋਲੀ । "ਓਹ ਤੇ ਮੈੰ ਐਂਞੇਂ ਹੀ ਕਹਿ ਦਿਤਾ ਸੀ।

##
"ਓਹ ਤੇ ਲੋਕਾਂ ਦੀ ਭੀੜ ਕੋਲੋ ਵੀ ਨਹੀੰ ਘਬਰਾਂਦਾ," ਅਬਦੁਲ ਨੇ ਕਿਹਾ।

"ਓਹ," ਅਮੂ ਬੋਲੀ । "ਓਹ ਤੇ ਮੈੰ ਐਂਞੇਂ ਹੀ ਕਹਿ ਦਿਤਾ ਸੀ ।"

##
"ਤੇ ਉਸਨੂੰ ਗੇਂਦ ਨਾਲ ਖੇਡਣਾ ਚੰਗਾ ਲਗਦਾ ਹੈ," ਉੰਨੀ ਨੇ ਕਿਹਾ।

"ਓਹ," ਅਮੂ ਬੋਲੀ । "ਓਹ ਤੇ ਮੈੰ ਐਂਞੇਂ ਹੀ ਕਹਿ ਦਿਤਾ ਸੀ।"

##
"ਪਰ ਇਸ ਨੂੰ ਕੇਲੇ ਬਹੁਤ ਚੰਗੇ ਲਗਦੇ ਹਨ," ਕੁਮਾਰੀ ਨੇ ਕਿਹਾ।

" ਮੈੰ ਕਿਹਾ ਸੀ ਨਾ," ਖੁਸ਼ੀ ਨਾਲ ਅਮੂ ਮੁਸਕਰਾਈ।

##
* License: [CC-BY]
* Text: Sowmya Rajendran
* Illustration: Soumya Menon
* Translation: Baljeet Kocher
* Language: pa
