# ચાંદો અને ટોપી

##
અમે બધાં દશેરાના મેળામાં ગયાં.

##
પાપાએ ચિંટુને ફેન્સી ચશ્મા અપાવ્યાં. મમ્મીએ મને ઘેરા વાદળી રંગની એક ટોપી અપાવી. બેબીને શુગર કેન્ડી મળી.

##
ઘેર પાછા ફરતાં ખૂબ જોરદાર પવન ફૂંકાયો. એણે મારી ટોપી ઉડાડી દીધી.

##
મારી ટોપી પીપળાના એક જૂના ઝાડની ડાળીમાં ફસાઈ ગઈ.

##
હું ખૂબ રડ્યો. મેં રાત્રે ભોજન ના કર્યું. 

##
એ રાત્રે મોડેથી ચાંદો ઊગ્યો. એણે પીપળાના જૂના ઝાડ પર લટકેલી મારી ટોપી સામે જોયું.

##
એણે મારી ટોપી પહેરી જોઈ. ચાંદો ખુશ થઈને હસવા લાગ્યો.

મારે પણ હસવું પડ્યું.

##
બીજે દિવસે નિશાળેથી આવ્યા પછી, મારી મમ્મીએ મને ચમકતી નવી લાલ ટોપી આપી. “ચાંદાએ મોકલી છે,” એણે કહ્યું.

##
એ દિવસે રાત્રે, ચાંદાએ અને મેં, અમે બંનેએ અમારી ટોપી પહેરી અને હસ્યા. અમે ખુશ હતા.

##
તમને લાગે છેકે સૂરજને પણ ટોપીની જરૂર છે?

##
ધારી જુઓ તો! આજે મેં કેવી ટોપી પહેરી છે!

##
* License: [CC-BY]
* Text: Rohini Nilekani
* Illustration: Angie & Upesh
* Translation: Kalpana Palkhiwala
* Language: gu
