# ਚਾਚਾ ਜੀ ਦਾ ਵਿਆਹ

##
ਮੇਰੇ ਚਾਚਾ ਜੀ ਦਾ ਵਿਆਹ ਹੈ। ਵਿਆਹ ਪਿੰਡ ਵਿੱਚ ਹੋਵੇਗਾ।
ਅਸੀਂ ਸਭ ਵਿਆਹ ਵਿੱਚ ਜਾ ਰਹੇ ਹਾਂ। ਸਭ ਲੋਕ ਰੇਲਗੱਡੀ ਵਿੱਚ ਪਿੰਡ ਜਾਣਗੇ।

##
ਸਭ ਤੋਂ ਪਹਿਲਾਂ ਅਸੀਂ ਸਟੇਸ਼ਨ ਪਹੁੰਚ ਗਏ।
ਪਾਪਾ, ਮੰਮੀ, ਵੀਰ ਜੀ ਅਤੇ ਮੈਂ।

##
ਸਾਡੇ ਕੋਲ ਦੋ ਵੱਡੇ ਅਤੇ ਦੋ ਛੋਟੇ ਥੈਲੇ ਹਨ।
ਅਤੇ ਇੱਕ ਲਾਲ ਰੰਗ ਦੀ ਪਾਣੀ ਦੀ ਬੋਤਲ।

##
ਹਾਲੇ ਰੇਲਗੱਡੀ ਨਹੀਂ ਆਈ।
ਸਭ ਰੇਲਗੱਡੀ ਦਾ ਇੰਤਜ਼ਾਰ ਕਰ ਰਹੇ ਹਨ।
ਸਾਡੇ ਪਰਿਵਾਰ ਦੇ ਬਾਕੀ ਲੋਕ ਕਿੱਥੇ ਰਹਿ ਗਏ।

##
ਉਹ ਮੇਰੇ ਦਾਦਾ ਜੀ। ਉਹ ਹੌਲੀ-ਹੌਲੀ ਚਲ ਰਹੇ ਹਨ।
ਉਹ ਸਾਨੂੰ ਲਭ ਰਹੇ ਹਨ। ਉਹਨਾਂ ਦੇ ਪਿੱਛੇ ਮੇਰੇ ਦਾਦੀ ਜੀ ਆ ਰਹੇ ਹਨ।

##
ਮੈਨੂੰ ਪਿਆਸ ਲੱਗੀ ਹੈ। ਮੈਂ ਠੰਢਾ ਪਾਣੀ ਪੀਣਾ ਹੈ।
ਮੇਰੇ ਭਰਾ ਨੂੰ ਭੁੱਖ ਲੱਗੀ ਹੈ। ਉਹ ਚਿਪਸ ਖਾਣਾ ਚਾਹੁੰਦਾ ਹੈ।

##
ਮੰਮੀ ਕਹਿੰਦੇ ਹਨ, "ਜਰਾ ਰੁਕੋ, ਹਾਲੇ ਤਾਂ ਅਸੀਂ ਰੇਲਗੱਡੀ ਵਿੱਚ ਬੈਠੇ ਵੀ ਨਹੀਂ। ਭੁੱਖ ਲੱਗੀ ਹੈ, ਤਾਂ ਮੇਰੇ ਕੋਲ ਮਠਿਆਈਆਂ ਹਨ। ਪਿਆਸ ਲੱਗੀ ਹੈ, ਤਾਂ ਮੇਰੇ ਕੋਲ ਪਾਣੀ ਹੈ। ਪਰ ਜਦੋਂ ਤਕ ਰੇਲਗੱਡੀ ਨਾ ਆਵੇ, ਤਦ ਤਕ ਇਤਜ਼ਾਰ ਕਰੋ। "

##
ਮੇਰੇ ਦਾਦਾ ਜੀ ਕੋਲ ਇੱਕ ਛੋਟਾ ਥੈਲਾ ਹੈ। ਉਨ੍ਹਾਂ ਕੋਲ ਇੱਕ ਸੋਟੀ ਵੀ ਹੈ।
ਦਾਦਾ ਜੀ ਦਾ ਬੈਗ ਵੱਡਾ ਹੈ। ਸ਼ਾਇਦ ਉਸ ਵਿੱਚ ਖਾਣ ਲਈ ਬਹੁਤ ਵਧੀਆ ਚੀਜ਼ਾਂ ਹਨ।

##
ਮੇਰੇ ਮੋਟੇ ਚਾਚੀ ਜੀ ਆ ਗਏ। ਉਨ੍ਹਾਂ ਨਾਲ ਪਤਲੇ ਚਾਚਾ ਜੀ ਵੀ ਹਨ।
ਉਨ੍ਹਾਂ ਦਾ ਸੂਟਕੇਸ ਕਪੜਿਆਂ ਨਾਲ ਭਰਿਆ ਹੈ। ਦੋਵਾਂ ਨੂੰ ਚੰਗੇ ਕਪੜਿਆਂ ਦਾ ਬਹੁਤ ਸ਼ੌਂਕ ਹੈ।

##
ਰੌਲਾ ਪੈਣ ਲਗਿਆ। ਰੇਲਗੱਡੀ ਆ ਰਹੀ ਹੈ। ਰੇਲਗੱਡੀ ਆ ਰਹੀ ਹੈ। ਸਭ ਰੇਲਗੱਡੀ ਵਿੱਚ ਚੜ੍ਹਨ ਦੀ ਕੋਸ਼ਿਸ਼ ਵਿੱਚ ਸਨ।
ਪਰ ਉਹ ਕਿਥੇ ਹਨ, ਜਿਨ੍ਹਾਂ ਦੇ ਵਿਆਹ ਤੇ ਅਸੀਂ ਸਭ ਜਾ ਰਹੇ ਹਾਂ?
ਅਸੀਂ ਸਭ ਤਿਆਰ ਹਾਂ, ਪਰ ਚਾਚਾ ਜੀ ਕਿੱਥੇ ਹਨ?

##
ਮੇਰੇ ਪਾਪਾ ਉਨ੍ਹਾਂ ਨੂੰ ਲਭ ਰਹੇ ਹਨ। ਮੇਰੇ ਦਾਦਾ ਜੀ ਉਨ੍ਹਾਂ ਨੂੰ ਲਭ ਰਹੇ ਹਨ। ਮੇਰੇ ਮੰਮੀ ਪਰੇਸ਼ਾਨ ਲੱਗ ਰਹੇ ਹਨ। ਪਰ ਦਾਦੀ ਜੀ ਮੁਸਕਰਾ ਰਹੇ ਹਨ। "ਉਹ ਦੇਖੋ", ਦਾਦੀ ਕਹਿੰਦੇ ਹਨ। ਛੋਟੇ ਚਾਚਾ ਭੱਜਦੇ ਹੋਏ ਸਾਡੇ ਵਲ ਆ ਰਹੇ ਹਨ।

ਉਹ ਕਹਿੰਦੇ, "ਮੁਆਫ਼ ਕਰਨਾ! ਮੁਆਫ਼ ਕਰਨਾ!"

ਅਸੀਂ ਸਭ ਰੇਲਗੱਡੀ ਵਿੱਚ ਬੈਠੇ ਅਤੇ ਰੇਲਗੱਡੀ ਚਲ ਪਈ।

##
* License: [CC-BY]
* Text: Rukmini Banerji
* Illustration: Santosh Pujari
* Translation: Pawandeep Kaur
* Language: pa
