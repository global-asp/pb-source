# తుమ్మెదలు ఎందుకు ఝంకారం చేస్తాయి

##
ఝూమ్.... ఏయ్, ఆ ఝంకారం ఏమిటి? అది వాళ్ళ స్నేహితులని పిలిచే కోడ్ శబ్దమా? లేక తేనె దొరికిన సందర్భంలో ఆతృత తో కూడిన ఆనందమా?

##
తుమ్మెదలు, ముఖ్యంగా శ్రామిక తుమ్మెదలు ఎగురుతున్నప్పుడు చాలా ఎక్కువ శబ్దం చేస్తాయి. వాటి రెక్కలు పైకీ క్రిందికీ కొట్టుకున్నప్పుడు ఎక్కువ ఝంకారం చేస్తాయి. రెక్కలు చిన్నవిగా ఉంటే, అవి ఎగరడానికి ఎక్కువ వేగంగా కొట్టుకొంటూ ఉంటాయి. అవి ఎంత తొందరగా కొట్టుకుంటే, అంతగా ఝంకార శబ్దం వస్తుంది.

##
తుమ్మెదలు ఉపయోగకరమైన పనులు చేసేటప్పుడు కూడా ఝంకారం చేస్తాయి; అవి పోస్ట్ మాన్ ఉత్తరాలని ఎలాగైతే అందచేస్తాడో అలాగే ఒక పువ్వు నుండి వేరొక పువ్వు కు పుప్పొడిని చేరుస్తాయి.

##
పూలపై ఉండే ఆ పుప్పొడి మొక్కలకి విత్తనాలు తయారు చేసేందుకు అవసరమౌతుంది.
తుమ్మెదలు పుప్పొడిని చేర్చే అద్భుత సాధనాలు. వాటి కారణంగానే, ఎన్నో కొత్త మొక్కలు చుట్టు ప్రక్కల పెరిగి వ్యాపిస్తాయి.

##
చిన్న చిన్న రేణువులున్న పుప్పొడి తుమ్మెదల కాళ్ళకి ఎలా అంటుకుంటాయి? తుమ్మెదలు తేనె త్రాగడానికి పువ్వు మీద వ్రాలినప్పుడు, పుప్పొడి రేణువులు వాటి కాళ్ళకీ, శరీరానికీ అంటుకుంటాయి.

##
అవే తుమ్మెదలు వేరే పువ్వుకి దగ్గరగా ఎగురుతూ నాట్యం చేస్తూన్నప్పుడు వాటికి అంటుకున్న పుప్పొడి వేరే పూవులపై పడుతుంది.
తుమ్మెదలు అప్పుడు వేరే పూలపై వ్రాలి పుప్పొడిని విదిల్చి కొత్త పుప్పొడిని సంగ్రహిస్తాయి. ఇలా ఈ ప్రక్రియ కొనసాగుతూనే ఉంటుంది.

##
తుమ్మెదలు మూల వృక్షాలకి దూరంగా పెరిగే ఎన్నో కొత్త మొక్కలకి ధర్మపితలుగా చెప్పవచ్చు.

మీరు మీ ఊపిరి శబ్దాన్ని వినగలరా? సాధారణంగా వినలేరు! కానీ తుమ్మెదలు వినగలవు! ఆ ఝంకారం తుమ్మెద యొక్క శ్వాస శబ్దమే.

దాని శరీరం చాలా చిన్నదిగా మరియు భాగాలుగా ఉంటుంది. అందుచేత అది శ్వాస తీసుకున్నప్పుడు ఆ గాలి లోపల అన్ని భాగాలని తాకుతూ రోలర్ కోస్టర్ లా పైకీ క్రిందికీ పరుగెడుతుంది. అందువలన ఒక ఝంకార శబ్దం వస్తుంది.

ఆ శబ్దం చాలా ఉల్లాసభరితంగా ఉంటుంది, కదూ? ఇలా తీరికలేకుండా నిరంతరం పనిచేసే తుమ్మెదలు నిజంగా గొప్పవి కదూ?

##
1. తుమ్మెదలు చాలా శ్రమజీవులు. శీతాకాలంలో అవి తొమ్మిది నెలల వరకూ జీవిస్తాయి మరియు వేసవిలో కేవలం రెండు నెలలవరకూ మాత్రమే జీవిస్తాయి. జీవితమంతా పనిచేయటం లోనే గడిపినా అవి నిరుత్సాహంగా ఉండవు.

2. తుమ్మెదల గురించి ఒక ఆశ్చర్యకరమైన విషయం ఉంది. అవి ఒక చిన్న వయసుగల తుమ్మెద చేసే పనిని చేస్తున్నప్పుడు వాటి మెదడుకు వయసు ముదరదు. అది చిన్న వయసు తేనెటీగ వయసు లో ఉండే మెదడు లాగానే పనిచేయటం ఆరంభిస్తుంది. ఇప్పుడు మీకూ ఒక తుమ్మెద అయిపోతే బాగుండునని అనిపిస్తోందా?

3. తుమ్మెదలు మనుష్యుల వలె ముఖాలని గుర్తు పడతాయి. ముఖము యొక్క ప్రతీ భాగం విడివిడిగా గుర్తు పట్టి, ఆతరువాత ఆ భాగాలని కలిపి ముఖం తయారు చేస్తాయి. గుర్తువుంచుకోండి ఎప్పూడూ వాటికి కోపం తెప్పించవద్దు.

##
4. చెట్లు కెఫీన్ అనే రసాయనానిని ఉపయోగించి హానికారకమైన పురుగులనుండి తమని తాము రక్షించుకుంటాయి, ఈ రసాయమే తుమ్మెదలకి పూలుండే చోటు గుర్తుంచుకునేలా చేస్తుంది. అది తుమ్మెదలని రెండవసారి ఆహ్వానిస్తుంది. కెఫీన్ వాటిని మరింత మెరుగైన శ్రమికులుగా తయారుచేసినప్పటికీ అది వాటికి నషా కలిగిస్తుంది.

5. శ్రామిక తుమ్మెదలు తేనెటీగలకన్నా పెద్దవిగా, వేరుగా వుంటాయి. అవి తేనెపట్టు పైనే అన్ని తుమ్మెదలతో కలిసి మెలిసి ఉండడానికి ఇష్టపడతాయి. చాలా వరకూ తుమ్మెదలకు కుట్టే కొండీ ఉండదు. అవి తేనె ఎక్కువగా ఉత్పత్తి చేయలేకపోయినప్పటికీ, పరపరాగసంపరకానికి చక్కని మాధ్యమాలుగా పనిచేస్తాయి.

##
1. తేనెటీగ నాట్యం చేస్తూ పట్టులో ఉన్న మిగిలిన తేనెటీగలకి తేనె ఎక్కడుందో చెబుతుంది. ఇప్పుడు మీరు కూడా నాట్యముద్రల ద్వారా కొంత సమాచారం మీ స్నేహితులకి చెప్పండి, వాళ్ళకి అర్ధమైయిందో లేదో కనుగొనండి.

2. తేనెటీగలా ఝంకారం చేయండి... గాలిలో మీ చేతులను ఊపండి. మీకూ ఝంకారం వినిపిస్తోందా లేదా చూడండి.

##
3. తేనెటీగల ఇల్లు తేనెపట్టు. దీనినొక ఇంజనీరింగ్ మాస్టర్ పీస్ గా వర్ణించవచ్చు. ఇంకా ఆలోచనెందుకు? సరిగ్గా తేనెపట్టులో ఉన్నలాంటి షట్కోణాన్నే మీరు గీయడానికి ప్రయత్నించండి లేక సాధారణ కార్టన్ ని ఉపయోగించి మోడల్ని తయారుచేయండి. ఆప్పుడు మీకు జవాబు తెలియవచ్చు!
ఉదాహరణగా నలుచదరంగా ఉండే ఖాళీ టూత్ పేస్ట్ బాక్స్ లు లేక అగరువత్తుల బాక్స్ ల చిత్రం చూపించండి.

4. వివిధ పూలని వాసన చూడడానికి జాగ్రత్తగా ప్రయత్నించండి. అప్పుడు మీరు వివిధ రకాల పూల తో తయారయ్యే తేనె రుచి వేరువేరుగా ఉండడం గమనించవచ్చు.

##
* License: [CC-BY]
* Text: Nabanita Deshmukh
* Illustration: Zainab Tambawalla
* Translation: Desiraju Lavanya Lavali
* Language: te
