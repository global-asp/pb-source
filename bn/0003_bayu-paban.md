# বায়ু পবন

##
চান করি আমি যতবার ও‍ই

গরম গরম জলেতে
শীতল হয় যে সারা শরীর
সে কার মন্ত্র বলেতে?
যাঁর তরে সব হয় যে এমন
তাঁর নাম জেনো বায়ু বা পবন।

##
পেয়ালাতে আমার দুধ
হোক না গরম যত‍ই,
ঠান্ডা হয়ে গলা দিয়ে
নামবে সময় মতো‍ই।
যাঁর তরে সব হবে যে এমন,
তাঁর নাম হল বায়ু বা পবন।

##
জানালার পরদাটা
পত্‍‍‍পত্‌‍ উড়ছে,
বার বার মুখ মোর
মিঠে করে ছুঁচ্ছে।
যাঁর তরে সব হতেছে এমন,
তিনি তো হলেন বায়ু বা পবন।

##
বিজলী চমকে সুদূর আকাশে
কাল মেঘ ধায় তাহার সকাশে
যাঁর লাগি সব ঘটছে এমন
তাঁর নাম জেনো বায়ু বা পবন।

##
ডাল পালারা দুলছে

পাতারা সব কাঁপছে
ফুলগুলি সব টুপটুপ করে ঝরে যাচ্ছে।
কে করালেন এসব এমন?
সেই তো মোদের বায়ু বা পবন।

##
বাড়ী থেকে দূরে মোরা
সব মিলে খেলছি,
মায়ের করা মিষ্টি তারি
মিষ্টি সুবাস পাচ্ছি
কার কারণে হচ্ছে এমন?
নাম তার জেনো বায়ু বা পবন।

##
জানালার ধারে রাখা কাঁচের ফুলদানীটি
কখন মাটিতে পড়ে হল খানখানটি।
ভগবানের দয়া সে যে ছিলাম না তো সেথায়
ন‍ইলে হত বিপদ ভারি পড়ত এসে মাথায়
কার দুষ্টুমি বল জানে কোন জন?
নিশ্চয় জেনো তিনি বায়ু বা পবন।

##
একটি বাঁশি বাজল যেই|
রেল গাড়িটি ছুটল সেই।
দেখতে আমি নাই বা পেলাম,

শব্দ শুনেই বুঝে নিলাম
কে ঘটাল বলত এমন,
সে‍ই নিশ্চয় বায়ু বা পবন।

##
দেখতে পারি না তারে,
শুনতে পারি তারে,
নীরবে প্রান ভরে
শুধুই কর্ম করে।

##
কে এই মহারতন?

নিশ্চয় জেনো পবন।

##
* License: [CC-BY]
* Text: Madhuri Pai
* Illustration: Rijuta Ghate
* Translation: Shantijiban Bhattacharyya
* Language: bn
