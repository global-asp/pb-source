# जंगल का स्कूल

##
एक घना जंगल था।  जंगल अँधेरा और घना था। 

चारों तरफ़ बहुत सारे बड़े पेड़ थे। 

उनके बीच पगडंडियाँ थीं।  बहुत सारे जानवर और चिड़ियाँ जंगल में रहते थे। 

##
एक दिन सारे जानवर एक साथ इकट्ठा हुए। 

“क्या तुमने सुना है ?” तोतू तोते ने पूछा। 

हिरनी ने कहा, “हाँ।” 

“क्या ? क्या ? क्या ?” डरपोक ख़रगोश ने पूछा। 

मिंकू बंदर बोला, “हमारे जंगल में एक स्कूल है।” 

मोटा हाथी सोचता रह गया, “हममममम...” 

लम्बू जिराफ़ खुश हो गया। 

धीमे घोंघे ने ज़ोर से कहा, “चलो जल्दी, 

हम सब वहाँ चलते हैं।” 

##
तोता सबसे आगे उड़ा। 

मिंकू एक पेड़ से दूसरे पेड़ पर कूदते हुए गया। 

पुराखा अजगर तेज़ी से रेंगने लगा। 

“देखो,” तोतू चिल्लाया। 

“क्या तुम इसे पढ़ सकते हो?” 

उल्टा झूलते हुए मिंकू ने कहा, 

“लगता है सब कुछ उल्टा लिखा है।” 

पुराखा ने लम्बी साँस ली, “हिस.. स.. स 

यहाँ किसी को पढ़ना नहीं आता।” 

##
जल्दी ही सब दोस्त वहाँ इकट्ठा हो गए। 

लम्बू ने पेड़ के ऊपर देखा। “यहाँ कोई नहीं है।” 

मिंकू बोला, “यहाँ कोई नहीं है।” 

तोतू ने कहा, “ध्यान से देखो। खोजो, खोजो।” 

छोटा भालू ने ऐलान किया, 

“एक छोटा-सा कमरा मिला है।” 

##
धीमे ने कहा, “मुझे एक झूला मिला है।” 

डरपोक खरगोश ने पूछा, 

“यह ब्लॉक किस काम के हैं?” 

मिंकू बंदर ने पूछा, “यह क्या है?” 

पुराखा ने समझाया, “शायद यह पेन्सिल है।” 

##
मोटे और लम्बू को एक कमरा दिखा। 

उन्होंने सबको बुलाया, 

“देखो, यहाँ क्या है?” 

सभी स्कूल बैग लेकर आए थे। 

वे सब चिल्लाने लगे, “टीचर, टीचर! 

हमारी टीचर किधर है?” 

किसी को भी पता नहीं था। 

##
तभी उन्हें एक दहाड़ सुनाई दी। 

फिर एक और ऊँची गरज। 

उसके बाद एक और ज़ोरदार गरज। 

पुराखा और मिंकू परेशान हो गये। धीमे डर गया। 

तोतू बोर्ड के पीछे छिप गया। 

“यह कौन है ?” 

मिंकू बोला, “हप,” 

चारों ओर सन्नाटा! 

##
सब टीचर की ओर देख रहे थे।  ऊपर-नीचे, बड़े ही ध्यान से।  फिर उन्होंने एक दूसरे की ओर देखा। 

टीचर ब्लैक बोर्ड की तरफ़ मुड़े। 

“कूदो,” मिंकू बोला। 

“उड़ जाओ,” तोतू बोला। 

धम धम धम, भागा मोटा। 

धीमे चीखा, “भागो, ओर तेज़ भागो।” 

“भागो,” सभी जानवर चिल्लाए। 

जब टीचर फिर घूमे तो कक्षा में कोई भी नहीं था। 

##
* License: [CC-BY]
* Text: Madhav Chavan, Meera Tendolkar
* Illustration: Ketan Raut
* Translation: Pratham Books Team
* Language: hi
