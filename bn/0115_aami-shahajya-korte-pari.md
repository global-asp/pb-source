# আমি সাহায্য করতে পারি!

##
এখন আমি বড় মেয়ে। অন্যের কাজে সাহায্য করতে পারি। 

##
স্কুলের পর ভাইকে খাওয়াতে ভালো লাগে। ওরও খুব ভালো লাগে। 

##
ছুটির দিনে আমি মাকে অফিসে যাওয়ার জন্য তৈরী হতে সাহায্য করি। 

##
সন্ধ্যে হলে বাবার দোকানে যাই, ওনাকে সাহায্য করি। 

##
তবে কখনো কখনো মা বলেন 

“দোহাই তোর, তোর আর সাহায্য করতে হবে না!” 

##
বাবাও বলেন মাঝে মাঝে, “লক্ষ্মী মেয়ে, আজ আর সাহায্য করতে হবে না।” 

##
কখনো কখনো দুজনেই শান্ত হয়ে এক জায়গায় বসে থাকতে বলেন।

তখন আমার বই পড়তে ভালো লাগে। 

##
ঠাকুমাকে সাহায্য করতে তো আরো ভালো লাগে।

তিনি আমাকে মজার গল্প শোনান! 

##
ভাইটা বড়ই ছোটো। ও এখনও কাউকে সাহায্য করতে পারে না। 

##
কিন্তু আমি বড় হয়েছি।

##
আমি অন্যদের সাহায্য করতে পারি! 

##
* License: [CC-BY]
* Text: Mini Shrinivasan
* Illustration: Aman Randhawa
* Translation: Sudeshna Moitra
* Language: bn
