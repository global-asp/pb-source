# രേണുവിന്റെ തത്തമ്മ

##
രേണുവിനു സ്കൂൾ അവധി തുടങ്ങി. സ്കൂളിൽ ആയിരുന്നെങ്കിൽ നിറച്ച് കൂട്ടുകാരുള്ള രേണുവിനു വീട്ടിൽ കളിക്കാൻ ആരുമില്ല. 

##
അച്ഛന്റെ കൂടെ കൂ‍ടാമെന്ന്  കരുതി  യോഗ ചെയ്തപ്പോൾ തലയും കുത്തി  താഴെ.

##
അമ്മയുടെ വയറ്റിൽ കുഞ്ഞുവാവ ഉള്ളത് കൊണ്ട് അമ്മക്ക് രേണുവിനൊപ്പം കളിക്കാൻ വയ്യാ. വാവ  ഒന്നു വേഗം വന്നിരുന്നെങ്കിൽ എന്ത് രസമായിരുന്നു 

##
മനോജ് അങ്കിൾ രേണുവിനു   ഒരു തത്തയെ വാങ്ങി കൊണ്ടുവന്നു. അച്ഛനും അമ്മക്കും കൂട്ടിലിട്ട് ജീവികളെ വളർത്താൻ ഇഷ്ടമില്ലാ. പക്ഷെ രേണു നിർബന്ധം പിടിച്ചു.  

##
രേണുവിനു സന്തോഷമായി. തത്തമ്മയെ  പൊന്നൂ എന്ന് വിളിക്കാമെന്ന് രേണു പറഞ്ഞു.  പൊന്നുവിനു "ഹലോ" എന്ന് പറയാൻ അറിയാം.

##
അതോടെ മുഴുവൻ  സമയവും രേണു പൊന്നുവിന്റെ ഒപ്പമായി.  പൊന്നുവിനെ പാട്ടൊക്കെ പ‍ഠിപ്പിക്കാൻ ശ്രമിച്ചിട്ടും   പൊന്നു  ഹലോ"യെന്ന് മാത്രം പറഞ്ഞു. 

##
ഒരു ദിവസം രേണുവിന്റെ ഫ്രണ്ട് അഞ്ജുവിന്റെ പിറന്നാൾ ആയിരുന്നു. രേണു  പോയി വന്നപ്പോൾ ഒരു  കഷ്ണം കേക്ക്  പൊന്നുവിനായി കൊണ്ടുവന്നു.

##
രേണു വീട്ടിൽ എത്തിയപ്പോൾ പൊന്നുവിനെ കണ്ടില്ല. അമ്മ പറഞ്ഞു  അച്ഛൻ പൊന്നുവിനെ പുറത്ത് കൊണ്ടുപോയി എന്ന്. 

##
പൊന്നുവിനേയും കൊണ്ട് അച്ഛൻ വന്നു. പാവം പൊന്നുവിനും കു‍റച്ച്  ശുദ്ധവായു കിട്ടട്ടെ എന്ന് അച്ഛൻ പറഞ്ഞു. 

##
അന്നൊരിക്കൽ മുറ്റത്തെ മരക്കൊമ്പിൽ കുറെ തത്തമ്മകൾ വന്നു. ഒച്ചയുണ്ടാക്കി അവ അവിടൊക്കെ പറന്നു.

##
പൊന്നു അവയുടെ ശബ്ദം കേട്ടതോടെ കൂട്ടിൽ കിടന്ന് ചിറകടിച്ചു കരഞ്ഞു തുടങ്ങി.

##
അവ പറന്നു പോയതോടെ പൊന്നു സങ്കടത്തോടെ കൂട്ടിൽ ഇരുന്നു. രേണുവിനും  സങ്കടം തോന്നി. 

##
പിറ്റേന്ന് സ്കൂൾ തുറന്നു. രേണു  കൂട്ടുകാർക്കൊപ്പം കളിച്ചു രസിച്ചു. സ്കൂൾ  ഗ്രൌണ്ടിലെ മരത്തിൽ ഒത്തിരി കിളികൾ ഉണ്ടായിരുന്നു. 

##
സ്കൂളിൽ നിന്നും മടങ്ങി വന്ന രേണു കൂട്ടിൽ  ഒറ്റക്കിരിക്കുന്ന പൊന്നുവിനെ കണ്ടു.

##
കൂട്ടുകാർക്ക് ഒപ്പം കളിക്കാൻ എത്ര രസമാണെന്ന് ചിന്തിച്ച രേണു പൊന്നുവിന്റെ കൂടിന്റെ വാതിൽ തുറന്ന് പൊന്നുവിനോട് പൊയ്ക്കോളൂ എന്നു പറഞ്ഞു.

##
രേണുവിനോട്  "ഹലോ" എന്ന് പറഞ്ഞിട്ട് പൊന്നു   കൂട്ടുകാരുടെ അ‍ടുത്തേക്ക് പറന്നു പറന്നു പോയി. രേണുവിനും സന്തോഷമായി. 

##
* License: [CC-BY]
* Text: Anupa Lal
* Illustration: Soumya Menon
* Translation: Priya G
* Language: ml
