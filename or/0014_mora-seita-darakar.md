# ମୋର ସେଇଟା ଦରକାର

##
ମା' ପାଇଁ ଛୁଟି ଦିନ ଟିଏ, ସେ ବସି ଗୋଟିଏ ବହି ପଢ଼ୁଥିଲେ। ଅନିଲ ର ବି ସେଦିନ ଛୁଟି । ସେ ଚାହୁଁଥିଲା... ଯାହାହେଲେ କିଛି ଗୋଟେ କରିବ । 

"ମା', ଉପରେ ଥିବା ନୀଳ ବାକ୍ସରେ କଣ ଅଛି ମୁଁ ଦେଖିବି !", ଅନିଲ କହିଲା। 

"ପରେ ଦେଖିବୁ, ଅନିଲ", ମା' କହିଲେ।

##
ଅନିଲ, ଚେୟାର୍ ଉପରେ ଷ୍ଟୁଲ୍ ଟିଏ ରଖିଲା। 

ତା ପରେ ସେ ବାକ୍ସ ତଳକୁ ଆଣିବାକୁ ତା ଉପରେ ଚଢ଼ି ଗଲା।

"ନାଇଁ, ନାଇଁ ! ସେଇଟା ନୁହଁ ! ତା ଉପରେ ଥିବା ସବୁ ବାକ୍ସ ଯାକ ଆମ ମୁଣ୍ଡ ଉପରେ ଖସି ପଡ଼ିବ", ମା' କହିଲେ।

##
ଅନିଲ ରାଗି ପାଚିଗଲା। 

ତା ମା' ଉପରେ ବି ଭୀଷଣ ରାଗି ଗଲା।

##
"ଆସୁନୁ ! ଏବେ ଚାଲ ଆମେ ବଜାର କୁ ଯିବା ଆଉ ତୋ ପାଇଁ କିଛି କିଣି ଆଣିବା", ମା କହିଲେ।

##
ବଜାର କୁ ଗଲା ପରେ ବି ଅନିଲ ରାଗ ରେ ଲାଲ୍ ପଡ଼ି ଯାଇ ଥାଏ। 

"ମୋର ସେଇଟା ହିଁ ଦରକାର", ସେ କମଳା ଲେମ୍ବୁ ନେବାକୁ ହାତ ଦେଖାଇ କହିଲା।

"ନାଁ ନାଁ! ସେଇଟା ନୁହେଁ ! ତଳ ଫଳଟି ଟାଣିଦେଲେ ଉପରୁ ସବୁ ଖସି ପଡ଼ିବ", ଦୋକାନି ପାଟି କରି କହିଲା।

##
"ମୋର ସେଇ ବହିଟା ହିଁ ଦରକାର", ଅନିଲ କହିଲା।

"ନାଁ ନାଁ! ସେଇଟା ନୁହେଁ", ଦୋକାନି କହିଲା, "ହେଇ ଏଇଟା ନିଅ।"

##
"ମୋର ସେଇଟା ହିଁ ଦରକାର", ଅନିଲ ଚିତ୍କାର କରି କହିଲା। ଗୋଟାଏ ବିରାଟ ଉଚ୍ଚ ସିଂଗଡ଼ା ଗଦା ର ତଳଥାକ ରୁ ଗୋଟିଏ ସିଂଗଡ଼ା ଟାଣି ଆଣି ବାକୁ କହିଲା।
"ନାଇଁ ନାଇଁ ସେଇଟା ନୁହଁ," ସାବଧାନ କରି ଦୋକାନି କହିଲା।
"ମୋର ସବୁ ସିଂଗଡ଼ା ଗୁଡ଼ାକ ତଳକୁ ଗଡ଼ି ପଡ଼ିବ।"

##
"ମୋର ସେଇଟା ହିଁ ଦରକାର", ଅନିଲ ପୁଣି ଚିତ୍କାର କରି କହିଲା। ସେ ବର୍ତ୍ତମାନ ଅତିରିକ୍ତ ଚିଡ଼ିଚିଡ଼ା ଭାବ ଧରିଲାଣି।

"ନାଁ ନାଁ! ସେଇଟା ନୁହେଁ", ଫୁଲ ଦୋକାନି କହିଲା। "କଦାପି ସେ ଗୁଡ଼ାକ ଛୁଅଁନା ! ସେ ସବୁ ଝାଉଁଳି ପଡ଼ିବ।"

##
ଏବେ ଅନିଲ ଚିଲ୍ଲେଇ ଚିଲ୍ଲେଇ କରି କାନ୍ଦିବାକୁ ଲାଗିଲା।

ସମସ୍ତେ ତାକୁ ଅନେଇଲେ।

##
"ମୋର ସେଇଟା ହିଁ ଦରକାର! ସେଇ କଳାଟା" ମା ବଡ଼ ପାଟି ରେ ଚିଲ୍ଲେଇ କହିଲେ। 

ଅନିଲ ର କାନ୍ଦ ହଠାତ୍ ବନ୍ଦ ହୋଇଗଲା।

"ମା', ନାଇଁ ନାଇଁ! ସେଇଟା ନୁହଁ!", ଅନିଲ କହିଲା।

##
"ଏବେ ସେଇ ବାଦାମୀ ଟା ନିଅ!" ଅନିଲ କହିଲା। ତା ପରେ ଆସ୍ତେ କରି ବାଦାମୀ କୁକୁର ଛୁଆ ଗଦା ଉପରୁ ଗୋଟିଏ ଉଠାଇ ଆଣିଲା।
"ମା' ତୁମ ଉପରେ ମୁଁ ବହୁତ ରାଗିଛି! ସବୁ କଣ୍ଢେଇ କୁକୁର ଛୁଆ ଗୁଡ଼ିକ ତଳକୁ ଗଡ଼ି ପଡ଼ିବେ!" 

ମା' ଟିକେ ହସିଦେଲେ। ଅନିଲ ବି ହସିଦେଲା। ଆଉ କେବେ ବି ଅନିଲ ଏ ପର୍ଯ୍ୟନ୍ତ ରାଗିନି।

##
* License: [CC-BY]
* Text: Mala Kumar
* Illustration: Soumya Menon
* Translation: Dr. Sricharan Mohanty
* Language: or
