# చిన్నారుల చేతిపని

##
అవి సెలవు రోజులు. వీణ, వినయ్ తోటలో ఉన్నారు. 

ఎక్కడ చూసినా రంగుల డబ్బాలు పడి ఉన్నాయి. 

##
తెల్ల రంగు ఉంది. ఎర్ర రంగు ఉంది. 

ఆకుపచ్చ, నీలం, పసుపు రంగులు ఉన్నాయి. 

##
రంగులు వేసేవాళ్ళు చాలా పనిలో ఉన్నారు. ఒకతను నిచ్చెన మీద ఉన్నాడు. ఇంకొక అతను ఉయ్యాలలాగ బల్ల కట్టుకుని కప్పు నుంచి వేలాడుతున్నాడు. 

‘‘మేము మీకు ఏదన్నా సహాయం చేయవచ్చా?’’ అని అని అడిగారు వీణా, వినయ్ లు.

##
పెయింటర్ వాళ్ళిద్దరికీ చెరో బ్రష్షు ఇచ్చాడు. 

“నువ్వు గేటు లోపల రంగు వెయ్యి,” అన్నాడు వీణతో. 

“నువ్వు గేటు బయట రంగు వేయి,” అన్నాడు వినయ్‌తో. 

##
వాళ్ళు రెండు డబ్బాల రంగు తీసుకుని పని మొదలు పెట్టారు. వీణ గేటుకి ఒక వైపు రంగు వేసింది. వినయ్ గేటు రెండో వేపు రంగు వేశాడు. 

##
రంగు నేల మీద పడింది. 

గోడ మీద పడింది. 

వాళ్ళ మీదా పడింది. 

##
చివరికి ఎలాగో పూర్తి చేశారు. నేలమీద చిందిన రంగు అంతా తుడిచారు. గోడ మీద పడ్డ రంగునీ తుడిచారు. 

##
తమ మీద పడ్డ రంగునీ వారు తుడుచుకున్నారు. 

##
“నా ఎర్ర గేటు అంటే నాకెంత ఇష్టమో,” అన్నది వీణ. 

##
“నా ఆకుపచ్చ గేటు అంటే నాకెంత ఇష్టమో,” అన్నాడు వినయ్. 

##
“అయ్యో, మీరు రెండు రంగుల గేటు చేసిపెట్టారే,” అని అరిచాడు రంగులు వేసే ఆయన. 

“అలాగే ఉండనివ్వండి,” అన్నది అమ్మ. 

##
* License: [CC-BY]
* Text: Cheryl Rao
* Illustration: Tanvi Choudhury
* Translation: Janaki Rani Turaga
* Language: te
