# দয়ালু ডিটেক্টিভ কৌশিক

##
ওই দিন সকাল থেকে কৌশিকের নিজেকে সত্যিকারের ডিটেক্টিভ বলে মনে হচ্ছিল। সে কি শুধুশুধুই পাড়ার দোকান থেকে ঝাঁ চকচকে নতুন টর্চ আর আতশ কাঁচ এনেছে?

##
ঠাকুরদা বললেন, “কৌশিক বাবু  আজ তো তুমি পাক্কা ডিটেক্টিভ। কি জানি কি খুঁজে পাবে!”

কৌশিক খুব উত্তেজিত হয়ে গটমট করে তাদের ক্ষেতের কাছের জংগলে চলে গেল।

##
ভেজা ঘাস দেখে সে নিজের মনে বলল, “হুঁ... মনে হচ্ছে এখানে এখুনি বৃষ্টি হয়েছিল।" 

##
টর্চ আর আতশ কাঁচ  দারুন কাজের। সে কিন্তু এরমধ্যেই  তার প্রথম সূত্রটা পেয়ে গেছে। প্রথম বার কাজে এসেই এতো! মন্দ নয়।

ঠিক তখুনি সে ঘাসের উপর কতগুলি লাল লাল জিনিষ দেখতে পেল। আরে এগুলি কি?

##
মনে হয় এগুলি ব্যংয়ের ছাতা। কিন্তু ডিটেক্টভের কি এত সহজে মেনে নেওয়া উচিত? পুরপুরিভাবে নিশ্চিত হতে হবে।

অবাক কান্ড!ও দেখে ওখানে ছাতার নীচে একটি ছোট্ট মেয়ে বসে আছে।

##
কৌশিক আতস কাঁচ দিয়ে মেয়েটিকে ভাল ভাবে দেখল। সাহস ভরে জিজ্ঞাসা করল, “কে তুমি? এখানে কি করছ?” ওর গম্ভীর গলা আর আতশ কাঁচের পিছনে থাকা বড় বড় চোখ দেখে ছোট্ট মেয়েটি তো ভীষণ ভয় পেয়ে গেল। সে তার ছাতা ফেলে দিয়ে ভয়ে পিছনে সরে গেল।

##
আতশ কাঁচের ভিতর দিয়ে কৌশিক দেখল মেয়েটি কত ভয় পেয়েছে। তাকে খুব চিন্তিত দেখাচ্ছে। তাই ও তাকে নরম সুরে বলে, “ভয় পেও না। আমি তোমাকে কিছু করব না। আমি তোমার বন্ধু হতে চাই।”

##
মেয়েটি ওর দিকে কয়েক মিনিট আবাক ভাবে তাকিয়ে নরম সুরে বলল, “এখনো কি বৃষ্টি পড়ছে?”

“না না, বৃষ্টি অনেক আগে থেমে গেছে। এখন আর ছাতার দরকার নেই। তোমার বন্ধুদের বল তারাও যেন ছাতা বন্ধ করে ফেলে”, বলে কৌশিক।  

##
মেয়েটি তখন কৌশিকের টুপীর উপর চড়ে তাকে একটা মিষ্টি হাসি দিয়ে বলল, “আমার নাম ললিতা। আমরা এই জংগলে থাকি। কি ভাবে বাড়ী বানাতে হয় আমরা তো জানি না তাই যখন বৃষ্টি পড়ে নিজেদের বাঁচাতে আমরা আমাদের ছাতা ব্যবহার করি।”  

##
“কি ভাবে বাড়ী বানাতে হয় আমি তোমাদের শিখিয়ে দেব। বাবা বলেন আমি নাকি একদিন খুব বড় আর্কিটেক্ট হতে পারি।” কৌশিক জানায়।

ডিটেক্টিভ কৌশিকের স্বপ্ন শেষ, অন্য এক স্বপ্নের শুরু।

##
* License: [CC-BY]
* Text: N. Chokkan
* Illustration: Megha Vishwanath
* Translation: MAHUA MAHARANA
* Language: bn
