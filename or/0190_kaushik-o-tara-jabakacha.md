# କୌଶିକ ଓ ତାର ଯବକାଚ

##
ସେଦିନ ସକାଳେ, କୌଶିକ ନିଜକୁ ଏକ ପ୍ରକୃତ ଗୁପ୍ତଚର ବୋଲି ମନେ କରୁ ଥାଏ। 

କାରଣ ସେ ଘର ପାଖ ଦୋକାନ ରୁ ଗୋଟେ ନୂଆ ଟର୍ଚ୍ ଆଉ ଏକ ଯବକାଚଟିଏ ଆଣି ଥାଏ।

##
ଅଜା କହିଲେ,"କୌଶିକ, ତୁ ଆଜି ଗୋଟେ ପ୍ରକୃତ ଗୁପ୍ତଚର ପରି ଦିଶୁଛୁ। ଆଜି ବୋଧେ ତୁ କଣ ଗୋଟେ ନିଶ୍ଚେ ପାଇବୁ!"

କୌଶିକ ଖୁବ୍ ପ୍ରଫୁଲ୍ଲିତ ହୋଇ, ତାଂକ ବିଲ କୁ ଲାଗିଥିବା ଜଂଗଲ ଆଡ଼କୁ ଧାଇଁଲା।

##
ସେ ଓଦା ଘାସ କୁ ଦେଖି ମନେ ମନେ ଭାବିଲା, "ମୋତେ ଲାଗୁଛି... ଏଇ କିଛି ସମୟ ହେଲା ଏଠି ବର୍ଷା ହେଇଛି।"

##
କୌଶିକ ନିଜ ଟର୍ଚ୍ ଓ ଯବକାଚ କୁ ଉପଯୁକ୍ତ ଭାବେ ପ୍ରୟୋଗ କରିପାରି ଥିବାରୁ ବହୁତ ଖୁସି ହେଲା। 

ସେ ନିଜ ପାଇଁ ପ୍ରଥମ ସୁରାଗଟିଏ ପାଇ ସାରିଥିଲା। ଜଣେ ନୂଆ କରି ହୋଇଥିବା ଗୁପ୍ତଚର ପାଇଁ ଏହା କିଛି ଖରାପ୍ ନଥିଲା!

ଠିକ ସେତିକିବେଳେ, ସେ ଦେଖିଲା ଘାସ ଉପରେ କିଛି ଲାଲ୍ ରଂଗ ର ବସ୍ତୁ ପଡ଼ିଛି! ଏହା କଣ ହୋଇ ଥାଇ ପାରେ?

##
ସେ ଗୁଡ଼ିକ ଛତୁ ପରି ଦିଶୁ ଥିଲା। କିନ୍ତୁ, ଜଣେ ଗୁପ୍ତଚର କଣ ସେତିକି ରେ ସନ୍ତୁଷ୍ଟ ହୁଏ?

କୌଶିକ କୁ ସ୍ପଷ୍ଟ ଭାବେ ନିଶ୍ଚିତ ହେବାର ଥିଲା। ସେ ପାଦ ଚିପି ଚିପି ସେ ଲାଲ୍ ବସ୍ତୁ ଆଡ଼କୁ ଗଲା ଓ ତାର ଯବକାଚ କାଢ଼ି ଭଲ ରୁପେ ନିରୀକ୍ଷଣ କରିଲା।

ଆଶ୍ଚର୍ଯ୍ୟଜନକ ଭାବେ ଅଦ୍ଭୁତ ! ସେ ଏକ ଟିକି ଝିଅ କୁ ଛତା ତଳେ ବସି ଥିବାର ଦେଖିଲା।

##
କୌଶିକ ନିଜ ଯବକାଚ ବାଟେ ସେ ଟିକି ଝିଅ କୁ ଦେଖିଲା। ସେ ତାକୁ ଦମ୍ଭ ହୋଇ ପଚାରିଲା, "କିଏ ତୁମେ? ଏଠି କଣ କରୁଛ?"

ଟିକି ଝିଅଟି କୌଶିକ ର ଦମ୍ଭ ସ୍ଵର ଓ ଯବକାଚ ଯୋଗୁଁ ବଡ଼ ବଡ଼ ଦିଶୁଥିବା ଆଖି ଦେଖି ଡରି ଗଲା। ସେ ନିଜ ନାଲି ଛତା କୁ ପକାଇ ଡର ରେ ପଛକୁ ନଇଁ ପଡ଼ିଲା।

##
କୌଶିକ ଜାଣି ପାରିଲା ଯେ ଟିକି ଝିଅ ଟି ବ୍ୟସ୍ତ ହୋଇ ଡରି ଯାଇଛି।

ସେ ତାକୁ ନରମ ସ୍ଵର ରେ କହିଲା, "ବ୍ୟସ୍ତ ହୁଅନି। ମୁଁ ତୁମକୁ କିଛି କରିବିନି। ମୁଁ ତୁମ ସାଂଗ ହେବାକୁ ଚାହେଁ।"

##
ସେ କିଛି ସମୟ କୌଶିକ ଆଡ଼କୁ ଚାହିଁଲା, ତା ପରେ ଧୀର ସ୍ଵର ରେ ପଚାରିଲା, "ଏ ପର୍ଯ୍ୟନ୍ତ ବର୍ଷା ହେଉଛି କି?"

"ନା ନା, ବର୍ଷା କେତେବେଳୁ ଛାଡ଼ିଲାଣି। ଛତା ଦରକାର ନାହିଁ ଆଉ। ତୁମ ସାଂଗ ମାନଂକୁ କୁହ, ସେମାନେ ବି ତାଂକ ଛତା ବନ୍ଦ କରି ଦିଅନ୍ତୁ", କୌଶିକ କହିଲା।

##
ଟିକି ଝିଅଟି କୌଶିକ ର ଟୋପି ଉପରକୁ ଚଢ଼ି ଗଲା।

ତା ଆଡ଼କୁ ଦେଖି ହସି କହିଲା, "ମୋ ନାମ ଲଳିତା। ମୁଁ ଏହି ଜଂଗଲ ରେ ନିଜ ପରିବାର ସାଂଗେ ରୁହେ। ଆମକୁ ଘର ତିଆରି କରି ଆସେନି। ତେଣୁ ବର୍ଷା ହେଲେ ଆମେ ନିଜ ନିଜ ଛତା ତଳେ ଆସି ଯାଉ।"

##
"ମୁଁ ତୁମକୁ ଆଉ ତୁମ ପରିବାର କୁ ଘର ତିଆରି କରିବା ଶିଖାଇ ଦେବି। ମୋ ବାପା କୁହନ୍ତି ମୁଁ ବଡ଼ ହେଲେ ଘର ତିଆରି କରୁଥିବା ଜଣେ କୁଶଳୀ ନିର୍ମାତା ହୋଇ ପାରେ", କୌଶିକ କହିଲା।

ଏହା ପରେ, କୌଶିକ ର ଗୁପ୍ତଚର ହେବା ସ୍ୱପ୍ନ ଟି ସରିଗଲା, ଓ ଆଉ ଏକ ନୂଆ ସ୍ୱପ୍ନ ଆରମ୍ଭ ହେଲା।

##
* License: [CC-BY]
* Text: N. Chokkan
* Illustration: Megha Vishwanath
* Translation: Kumarika Mohanty
* Language: or
