# ಅಮ್ಮ ಶಾಲೆಗೆ ಹೋದಾಗ

##
ಒಂದು ದಿನ ಅಮ್ಮ ಹೇಳಿದಳು, "ಮೀರಾ, ಇವತ್ತು ನಾನು ನಿನ್ನ ಶಾಲೆಗೆ ಹೋಗಿದ್ದೆ!"

"ನಿಜವಾಗಲೂ?" ಎಂದು ಮೀರಾ ಕೇಳಿದಳು.
ಅಮ್ಮ ಹೇಳಿದಳು, "ಹೂಂ! ಗೇಟು ಅಗಲವಾಗಿ ತೆರೆದಿತ್ತು ಮತ್ತು ಕಾವಲುಗಾರನೂ ಇರಲಿಲ್ಲ!"

##
"ಓಹ್! ನಮ್ಮ ಅಧ್ಯಾಪಕಿ ಏಕೆ ಕೂಗಾಡಿದರು ಎಂಬುದನ್ನು ತಿಳಿಯಲು, ಕಾವಲುಗಾರನು ನಮ್ಮ ತರಗತಿಗೆ ಬಂದಿದ್ದನು," ಎಂದಳು ಮೀರಾ.

"ನಿಮ್ಮ ಅಧ್ಯಾಪಕಿ ಏಕೆ ಕೂಗಾಡಿದರು?" ಎಂದು ಅಮ್ಮ ಕೇಳಿದಳು.
"ಏಕೆಂದರೆ, ರೋಹನ್ ಅಳಲು ಶುರುಮಾಡಿದ!" ಎಂದಳು ಮೀರಾ.

##
"ಹಾಗಾದರೆ, ರೋಹನ್ ಏಕೆ ಅಳುತ್ತಿದ್ದ?" ಅಮ್ಮನಿಗೆ ತಿಳಿದುಕೊಳ್ಳಬೇಕಾಗಿತ್ತು.

ಮೀರಾ ಉತ್ತರಿಸಿದಳು, "ಏಕೆಂದರೆ ಅವನು ಮೃಗಾಲಯದಿಂದ ತಂದಿದ್ದ ಹಾವು, ಇಲಿಯನ್ನು ತಿಂದಿತು. ಅದನ್ನು ನೋಡಿ ಅಧ್ಯಾಪಕಿ ಕಿರುಚಿದಾಗ, ಕಾವಲುಗಾರನು ಓಡಿ ಬಂದ."

"ಆದರೆ, ನಾನು ನಿನ್ನ ತರಗತಿಗೆ ಹೋದೆ, ಅಲ್ಲಿ ಯಾರೂ ಇರಲಿಲ್ಲ!" ಎಂದು ಅಮ್ಮ ಹೇಳಿದಳು.

##
"ಅಮ್ಮಾ, ನಾವೆಲ್ಲಾ ಅಧ್ಯಾಪಕರ ಕೊಠಡಿಯಲ್ಲಿ ಅಡಗಿಕೊಂಡಿದ್ದೆವು. 

ಏಕೆಂದರೆ ರೋಹನ್‌ನ ಹಾವು ನಮ್ಮ ತರಗತಿಯಲ್ಲಿತ್ತು," ಎಂದಳು ಮೀರಾ.
"ಆದರೆ ಮೀರಾ, ನಾನು ಅಧ್ಯಾಪಕರ ಕೊಠಡಿಗೆ ಹೋದಾಗ ಅಲ್ಲಿ ಯಾರನ್ನೂ ನೋಡಲಿಲ್ಲ!"

##
"ನಾವೆಲ್ಲಾ ಮುಖ್ಯ ಅಧ್ಯಾಪಕರ ಕೊಠಡಿಗೆ ಓಡಿ ಹೋದೆವು. ಏಕೆಂದರೆ, ಹಾವು 

ನಮ್ಮನ್ನು ಬೆನ್ನಟ್ಟಿ ಬರುತ್ತಿತ್ತು ಎಂದು ರೋಹನ್ ಹೇಳಿದ," ಎಂದಳು ಮೀರಾ.
"ಆದರೆ ನಾನು ಮುಖ್ಯ ಅಧ್ಯಾಪಕರ ಕೊಠಡಿಗೆ ಹೋದಾಗ, ಅದು ಖಾಲಿಯಾಗಿತ್ತು!" ಎಂದು ಅಮ್ಮ ಹೇಳಿದಳು.

##
"ಅಲ್ಲಿರಲು ನಮ್ಮಿಂದ ಸಾಧ್ಯವಾಗಲಿಲ್ಲ. ಏಕೆಂದರೆ, ರೋಹನ್‌ನ ಹಾವು ಅವನನ್ನು ಹುಡುಕುತ್ತಿತ್ತು. ಹಾಗಾಗಿ ನಾವೆಲ್ಲಾ ಮಹಡಿಯ ಮೇಲೆ ಹೋಗಿ ಶಾಲೆಯ ಗಂಟೆ ಹೊಡೆಯುವ ತನಕ ಅಲ್ಲೇ ಇದ್ದೆವು," ಎಂದು ಹೇಳಿದಳು ಮೀರಾ. "ನಾನು ನಿಮ್ಮ ಶಾಲೆಯಲ್ಲಿ ಒಬ್ಬಳೇ ನಿನಗಾಗಿ ಕಾಯುತ್ತಾ ಇದ್ದೆ!" ಎಂದು ಅಮ್ಮ ಹೇಳಿದಳು.

##
"ಒಬ್ಬಳೇ ಇಲ್ಲಮ್ಮಾ, ನಿನ್ನ ಜೊತೆಗೆ ಹಾವು ಕೂಡ ಇತ್ತು!"

"ಹಾವಾ?" ಎನ್ನುತ್ತಾ ಅಮ್ಮ ಥಡ್ ಎಂದು ಕುರ್ಚಿಯ ಮೇಲೆ ಕುಳಿತುಬಿಟ್ಟಳು.

##
* License: [CC-BY]
* Text: Nandini Nayar
* Illustration: Ruchi Shah
* Translation: Shalini Jaikumar
* Language: kn
