# వార్షిక క్షవర దినం

##
శృంగేరీ శ్రీనివాస్‌కి ఆ రోజు వార్షిక క్షవర దినం. 

##
తమ మంగలి దగ్గరకు వెళ్ళటానికి ఇంటి నుండి త్వరగా బయలుదేరాడు శృంగేరీ శ్రీనివాస్. 

##
కానీ మంగలి ఇలా అన్నాడు "ఈ రోజు ఇంత పొడువాటి జుట్టు కత్తిరించేందుకు సమయం లేదు." 

##
నిరాశతో శృంగేరీ శ్రీనివాస్ తన భార్యను సహాయం చేయమని అడగటానికి ఇంటికి తిరిగి వెళ్ళాడు. 

##
కాని ఆతని భార్య అన్నది “ఈ రోజు ఇంత పొడువు జుట్టు కత్తిరించేందుకు నా వద్ద సమయం లేదు” అని. 

##
కొంచెం కోపంగా, శృంగేరీ శ్రీనివాస్ తన స్నేహితుడైన దర్జీ దగ్గరకు వెళ్ళాడు. 

##
కానీ దర్జీ  అన్నాడు   “ఈ రోజు ఇంత పొడుగు జుట్టు కత్తిరించేందుకు నా దగ్గర సమయం లేదు” అని.  

##
అప్పుడు కాస్త దిగులుగా. తన మరొక స్నేహితుడు వడ్రంగి దగ్గరకు వెళ్ళాడు. 

##
కానీ వడ్రంగి కూడా ఇలా అన్నాడు “ఈ రోజు ఇంత జుట్టు కత్తిరించేందుకు నా వద్ద సమయం లేదు” అని. 

##
పాపం! శృంగేరీ శ్రీనివాస్. అతని వార్షిక క్షవర దినం రోజున అతనికి ఎవ్వరూ క్షవరం చేసేలా లేరు. 

##
కన్నీళ్ళతో  గ్రామం దాటి అడవిలోకి నడిచి వెళ్ళాడు.  

##
ఒక గుహ దగ్గర బిగ్గరగా ఏడుస్తూ కూర్చున్నాడు. 

##
“ఈ రోజు అయిపోవచ్చింది. జుట్టు కత్తిరించుకుంటానన్న ఒట్టు మీద ఎలా నిలబడటం? ఓ దేవుడా నాకు సాయం చెయ్యి!” 

##
గుహలోపల ప్రశాంతంగా నిద్రపోతున్న పులికి ఈ చప్పుడుతో నిద్రాభంగం అయ్యింది. 

##
అది గాండ్రిస్తూ, తన రాక్షసి పంజాలను చూపుతూ శృంగేరీ శ్రీనివాస్ పైకి వచ్చింది. 

##
పాపం శృంగేరీ శ్రీనివాస్ ఎంత భయపడ్డాడంటే , ఎంత భయపడ్డాడంటే, ఎంత భయపడ్డాడంటే... 

##
అతని తల మీద జుట్టు అంతా రాలిపోయింది. 

##
శృంగేరీ శ్రీనివాస్ గ్రామం వైపుకు పరిగెట్టాడు. 

##
పెద్ద పులి మళ్ళీ నిద్రలోకి జారుకుంది. 

##
* License: [CC-BY]
* Text: Rohini Nilekani
* Illustration: Angie & Upesh
* Translation: Ambika Ananth
* Language: te
