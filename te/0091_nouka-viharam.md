# నౌకా విహారం

##
ఊర్లొ ఉన్న ఒక తోటలో ఒక పెద్ద రావిచెట్టు ఉంది. ఆ చెట్టు మీద ఒక ఉడుతల కుటుంబం నివశిస్తోంది, ఆ కుటుంబంలో విక్కి అనే ఉడుత ఉంది. అది తనని గురించి తానూ చాలా గొప్పగా అనుకుంటుంది. విక్కి వాళ్ళ పినతండ్రి కొడుకు కాటు దూరంగా ఉండే అడవి నుంచి అందర్నీ కలవడానికి వచ్చింది. 

##
“ఈ రోజు మనం ఒక పెద్దనౌకలో తిరగడానికి వెళ్దాం,” అంది విక్కి, కాటుతో. కాటుకి భయం వేసింది.  నేమ్మగిగా అంది “కా... కా... కాని నాకు నీళ్ళంటే భయం, నాకు ఈదడం కూడా రాదు.” 
“ఊరుకో! పిరికిపందా! విక్కి పక్కనుండగా నీకేం భయం? నేనేన్నిసార్లు నావ మీద వెళ్ళలేదు!” అంటూ విక్కి ముందుకు నడిచింది. 

##
నది ఒడ్డున ఒక నావ వేడురుబొంగుతో కట్టి ఉంది. వాళ్ళిద్దరూ ఆ తాడు విప్పడానికి పరిగెత్తారు. నావ మీద ఎక్కి వాళ్ళిద్దరూ ఆనందిస్తున్నారు. 

##
కొంతసేపట్లోనే నావ నదిలో ఊగడం మొదలు పెట్టింది. చెట్టుని రాసుకుంటా, ఊగుతూ ముందుకు నడుస్తోంది. చాలా బాతులు ఈదుతూ కనబడ్డాయి కాటుకి, చేపలు కూడా నీళ్ళల్లోంచి తలలు పైకెత్తి మూతులు గుండ్రంగా చేసి “హల్లో” అన్నాయి. ఒక హంసల జంట కూడా తమ పొడగాటి అందమైన మేడలు ఊపుతూ ప్రక్కనుంచి వెళ్ళాయి. 

##
ఒక్కసారి గెంతి వాటిని ముట్టుకోవాలని కాటుకి అనిపించింది. ఇంతలో కాటు నీళ్ళల్లో పడిపోయింది. పడుతుండగా కాటుకి ఆ దారిన వెళుతున్న చేపలు కనిపించాయి. 

“నన్ను రక్షించండి, రక్షించండి,” అను అరుస్తూ, నీరు గుటకలు మింగేసింది. 

##
విక్కికి ఏం చెయ్యాలో తోచలేదు. అది నావ ఒక వైపు నుంచి రెండో వైపుకి గెంతుతూ “ఎవరైనా రక్షించండి,” అని అరుస్తోంది. “ఉడుత నీళ్ళలో మునిగిపోతుంది, రక్షించండి” అని అరుస్తోంది. 

హంస, విక్కి అరుపులు విని, నీళ్ళల్లో తన తల ముంచి సునాయాసంగా తన ముక్కుతో కాటుని పట్టుకుని నావ మీదకు చేర్చింది. 

##
చలికి వణుకుతూ కాటు ఎండలో ఒళ్ళు కాచుకోవడానికి ప్రయత్నం చేస్తుంది. ప్రక్కన విక్కి మాట్లడకుండా కూర్చుని ఉంది. కాస్త జుట్టు ఆరి, శరీరం వేడెక్కాక కాటు మాట్లాడటం మొదలు పెట్టింది. “ఎంత సరదాగా ఉందో! నా స్నేహితులు ఈ సంఘటన వింటే వాళ్ళకి నమ్మకం కూడా కలుగదు.” కాటుకి తానేదో పెద్ద సాహస వీరుడి లాగా, ఓ పెద్దనౌకకి కెప్టెన్ అయిపోయినట్లుగా అనిపించింది. 

##
నౌక ఒడ్డుకి చేరగానే, కాటు తన సాహసగాథను అందరికీ చెప్పాలని ఉత్సాహంతో ఉంది. కాని రోజు జరిగిన సంఘటనల తరువాత కాటు తల కూడా నౌకలాగే తిరగడం మొదలెట్టింది. 

##
* License: [CC-BY]
* Text: Herminder Ohri
* Illustration: Herminder Ohri
* Translation: Radha Vishwanath
* Language: te
