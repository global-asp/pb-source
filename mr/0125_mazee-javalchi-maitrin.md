# माझी जवळची मैत्रीण

##
माझी एक मैत्रीण आहे. ती माझ्याच घरात राहते.

##
मी आनंदी असले, की ती आनंदी असते.

##
मी रडायला लागले, की तीही रडायला लागते.

##
पण मला तिचा आवाज काही ऐकू येत नाही. ती नेहमी आरशातच राहते.

##
“बाहेर ये ना,” मी तिला म्हणते, “आपण खेळूया.” पण ती बाहेर येतच नाही.

##
मला नाही आवडत हे तिचं वागणं. मी झोपूनच जाते.

##
मी झोपेत असताना ती हळूच आरशातून बाहेर येते. मग आम्ही मज्जा करतो...

##
आम्ही खेळतो. पळापळी करतो. दोघी मिळून आरडाओरडा करतो.

##
मी तिच्याशी बोलते, ती माझ्याशी बोलते.

##
सकाळ झाल्यावर माझी मैत्रीण आरशात परत जाते.

##
पण मला मुळीच वाईट वाटत नाही. कारण पुन्हा स्वप्नात आम्ही खेळणारच आहोत.

##
* License: [CC-BY]
* Text: Anupa Lal
* Illustration: Suvidha Mistry
* Translation: Mukund Taksale
* Language: mr
