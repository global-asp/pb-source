# ਟਿੰਮੀ ਅਤੇ ਪੇਪੇ

##
ਮੈਂ ਟਿੰਮੀ ਹਾਂ 

ਇਹ ਮੇਰਾ ਦੋਸਤ ਪੇਪੇ ਹੈ। 

##
ਮੈਨੂੰ ਪੇਪੇ ਨੂੰ ਚਿੜਾਉਣ ਵਿਚ ਬਹੁਤ ਮਜ਼ਾ ਆਉਂਦਾ ਹੈ। 

ਮੈਂ ਉਸਨੂੰ ਕਹਿੰਦੀ ਹਾਂ, “ਮੈਂ ਤੇਰੇ ਤੋਂ ਚੰਗੀ ਹਾਂ।” ਉਸਨੂੰ ਇਹ ਚੰਗਾ ਨਹੀਂ ਲੱਗਦਾ। 

##
ਮੈਂ ਉਸਨੂੰ ਕਹਿੰਦੀ ਹਾਂ, “ਦੇਖ ਮੇਰੀ ਨੱਕ ਹੈ।” 

ਜਵਾਬ ਵਿਚ ਉਹ ਕਹਿੰਦਾ ਹੈ, “ਭਉਂ।” ਇਸਦਾ ਮਤਲਬ ਉਸਦੀ ਵੀ ਨੱਕ ਹੈ। 

##
“ਦੇਖ ਮੇਰੇ ਕੰਨ ਹਨ,” ਮੈਂ ਕਹਿੰਦੀ ਹਾਂ। 

ਜਵਾਬ ਵਿਚ ਉਹ ਕਹਿੰਦਾ ਹੈ, “ਭਉਂ”। ਇਸਦਾ ਮਤਲਬ ਉਸਦੇ ਵੀ ਕੰਨ ਹਨ। 

##
ਮੈਂ ਕਹਿੰਦੀ ਹਾਂ, “ਦੇਖ ਮੇਰੀਆਂ ਅੱਖਾਂ ਹਨ”। 

ਜਵਾਬ ਵਿਚ ਉਹ ਕਹਿੰਦਾ ਹੈ, “ਭਉਂ”। ਇਸਦਾ ਮਤਲਬ ਹੈ ਉਸਦੀਆਂ ਵੀ ਅੱਖਾਂ ਹਨ। 

##
ਮੈਂ ਦੱਸਦੀ ਹਾਂ, “ਦੇਖ ਮੈਂ ਆਪਣੀਆਂ ਲੱਤਾਂ ‘ਤੇ ਨੱਚ ਸਕਦੀ ਹਾਂ”। 

ਜਵਾਬ ਵਿਚ ਉਹ ਕਹਿੰਦਾ ਹੈ, “ਭਉਂ, ਭਉਂ, ਭਉਂ, ਭਉਂ।” ਇਸਦਾ ਮਤਲਬ ਉਹ ਵੀ ਨੱਚ ਸਕਦਾ ਹੈ। 

##
ਮੈਂ ਕਹਿੰਦੀ ਹਾਂ, “ਦੇਖ, ਮੇਰੀ ਜੀਭ ਹੈ।” 

ਜਵਾਬ ਵਿਚ ਉਹ ਕਹਿੰਦਾ ਹੈ, “ਭਉਂ”। ਇਸਦਾ ਮਤਲਬ ਉਸਦੀ ਵੀ ਜੀਭ ਹੈ। 

##
ਮੈਂ ਕਹਿੰਦੀ ਹਾਂ, “ਮੈਂ ਸੋਚ ਸਕਦੀ ਹਾਂ।” ਜਵਾਬ ਵਿਚ ਉਹ ਕਹਿੰਦਾ ਹੈ, “ਭਉਂ…ਉਂ…ਉਂ…” ਇਸਦਾ ਮਤਲਬ ਉਹ ਮੇਰੇ ਤੋਂ ਵੀ ਚੰਗਾ ਸੋਚ ਸਕਦਾ ਹੈ। 

##
ਮੈਂ ਕਹਿੰਦੀ ਹਾਂ, “ਦੇਖ, ਮੇਰੇ ਹੱਥ ਹਨ!” ਜਵਾਬ ਵਿਚ ਉਹ ਕਹਿੰਦਾ ਹੈ, “ਗੁਰਰ…ਰ… ਰ,” ਤੇ ਘੁੰਮਕੇ ਆਪਣੀ ਛੋਟੀ ਜਿਹੀ ਪੂਛ ਦਿਖਾਉਂਦਾ ਹੈ। ਇਸਦਾ ਮਤਲਬ ਉਸ ਕੋਲ ਪੂਛ ਹੈ ਅਤੇ ਮੇਰੇ ਕੋਲ ਨਹੀਂ! 

##
ਮੈਨੂੰ ਪੇਪੇ, ਕਤੂਰਾ, ਬਹੁਤ ਹੀ ਪਿਆਰਾ ਲੱਗਦਾ ਹੈ। 

ਅਤੇ ਉਹ ਵੀ ਮੈਨੂੰ ਬਹੁਤ ਪਿਆਰ ਕਰਦਾ ਹੈ। 

##
ਅੱਖਾਂ                     ਹੱਥ                 ਨੱਕ                     ਲੱਤਾਂ                 ਜੀਭ              ਕੰਨ  

##
* License: [CC-BY]
* Text: Madhav Chavan
* Illustration: Santosh Pujari
* Translation: S. Waqeel
* Language: pa
