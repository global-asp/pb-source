# నేను సాయం చెయ్యగలను!

##
నేను ఇప్పుడొక పెద్ద అమ్మాయిని. నేను ఇతరులకు సాయం చేయగలను.

##
బడి అయిపోయిన తరువాత మా తమ్ముడికి అన్నం తినిపించడం నాకు ఇష్టం. వాడికి కూడా అదెంతో ఇష్టం! 

##
నాకు సెలవు ఉన్న రోజు, మా అమ్మకు ఆఫీసుకి వెళ్లేందుకు తయారు కావడంలో సాయం చేస్తాను.

##
సాయంత్రం మా నాన్నకు నేను దుకాణంలో సాయం చేస్తాను.

##
కానీ ఒక్కో సారి అమ్మ అంటుంది, "దయచేసి నాకు సాయం చెయ్యవద్దు," అని.

##
అంతే కాదు. నాన్న కూడా ఒక్కొక్క సారి, "థాంక్స్ అమ్మా, కానీ, ఈ వేళ నీ సాయం వద్దురా!" అంటారు.

##
ఒక్కొక్కసారేమో, నన్ను ఒక చోట కూర్చోమని ఇద్దరూ కలిసి చెప్తారు.

అప్పుడు నాకు పుస్తకం చదువుకోవడం ఇష్టం.

##
నాకు మా అమ్మమ్మకి సాయం చెయ్యాలని ఉంటుంది. ఆవిడ నాకు కథలు చెబుతుంది.

##
మా తమ్ముడు ఇంకా చిన్నవాడు. ఏమీ సాయం చెయ్యలేడు.

##
కానీ నేను పెద్ద పిల్లను.

##
నేను ఇతరులకు సాయం చేయగలను.

##
* License: [CC-BY]
* Text: Mini Shrinivasan
* Illustration: Aman Randhawa
* Translation: Janaki Rani Turaga
* Language: te
