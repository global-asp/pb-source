# ঘৰলৈযাওঁ

##
স্কুল ছুটি হ’ল| 

শিশুসকল ঘৰলৈ গ’ল| 

শিক্ষক সকল ঘৰলৈ গ’ল| 

সকলো ঘৰলৈ গ’ল| 

##
মই জপনাৰ বাহিৰলৈ আহিলো।  মোৰ পলম হৈছে। 

মোৰ খেলিবলৈ সময় নাই।  মোৰ কথা পাতিবলৈ সময় নাই। 

মই সোনকালে ঘৰলে যাব লাগে। 

##
মই বাটেৰে খোজ দিলো। 

এই বাটটো বৰ ঠেক। 

মই দুৰৈত মানুহ দেখা পাইছো। 

তাত এটা ডাঙৰ পথ আছে। 

##
ডাঙৰ পথটোত বহুত যান-বাহন চলি আছে।  গাড়ী, ট্ৰাক আৰু চাইকেল, মটৰচাইকেল, স্কুটাৰ আৰু অটৰিক্সা। 

কিছুমান সৌদিশে গৈছে। মই  জানো, কিদৰে পথছোৱা পাৰ হ’ব পাৰি। 

সেয়ে পথৰ সিপাৰলৈ দৌৰিলো। 

##
মই পথৰ মাজত ঠিয় হ’লোগৈ। 

মোৰ সন্মুখত বহুত যান-বাহন। 

মোৰ পিছফালেও বহু যান-বাহন। 

মই সাৱধান হোৱা উচিত। 

##
মই অলপতে এজন চানাৱালাক খুন্দিয়াইছিলো। 

তেওঁ গুজৰি উঠিল। 

মই ক’লো, “ক্ষমা কৰিব”। 

আৰু পুনৰ দৌৰিবলৈ ধৰিলো। 

##
মই দোকানবোৰৰ কাষেৰে খোজ দিলো। 

মানুহে বহু ধৰণৰ বয়-বস্তু কিনিছে। 

তাত এখন পুতলাৰ দোকানো আছিল। 

পিছে মই আগবাঢ়ি থাকিলো। 

##
মই বেগেৰে খোজ দিব ধৰিলো।  এতিয়া মাছৰ দোকানবোৰ পালোগৈ। 

ডাঙৰ মাছ, সৰু মাছ। দীঘল মাছ, চেপেটা মাছ।  জিলিকি থকা মাছ, ভোটা মাছ। 

বিভিন্ন ধৰণৰ মাছ আছে দোকানবোৰত। 

##
এতিয়া মই দৌৰিবই লাগিব। কাপোৰৰ দোকান পাৰ হ’লো। 

জোতাৰ দোকান পাৰ হ’লো। পাণৰ দোকান পাৰ হ’লো। 

নাপিতৰ দোকানো পাৰ হ’লো। দৌৰি থাকিলো আৰু দৌৰি থাকিলো। 

দৌৰি দৌৰি সৰু বাটতো পালোগৈ। 

##
শেষত মই ঘৰ পালোগৈ। উঃ ৰক্ষা মোৰ পলম হোৱা নাই। 

দেউতা আবেলিহে কামলৈ যায়। তেওঁ এতিয়ালৈকে যোৱা নাই। 

তেওঁৰ চাইকেলখন বাহিৰতে থোৱা আছে। 

দেউতা ঘৰৰ বাহিৰলৈ আহিল। 

##
মা দুৱাৰ মুখতে ৰৈ আছিল।  মই দেউতাক সাৱটি ধৰিলো। 

দেউতইও মোক জোৰেৰে সাৱটি ধৰিলে। 

এতিয়া তেওঁ কামলৈ যাবলৈ ওলাল। 

মোৰ এতিয়া বহু সময় আছে। মই এতিয়া খেলিব পাৰিম। 

##
* License: [CC-BY]
* Text: Rukmini Banerji
* Illustration: Ketan Raut, Santosh Pujari
* Translation: Abhijit Chakroborty
* Language: as
