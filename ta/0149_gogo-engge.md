# கோகோ எங்கே ?

##
டோட்டோவுக்கு விலங்குகளை மிகவும் பிடிக்கும். அவன் ஒரு மிருகக்காட்சி சாலையில் (ஜூ) வேலை செய்தான். ஒரு நாள் கோகோ என்ற மனிதக்குரங்கு இருக்கும் கூண்டு காலியாக இருப்பதைப் பார்த்தான். அதிர்ச்சியான டோட்டோ, கோகோவைக் கண்டுபிடிக்கப் போனான்.

##
கோகோ காட்டிற்குள்ளே ஓடியிருக்கும் என்று டோட்டோ நினைத்தான். அவன் எல்லா புதர்களிலும் மரங்களுக்குப் பின்னும் தேடினான். அங்கிருந்த மிருகங்கள் எல்லாம் டோட்டோவைப் பார்த்துக்கொண்டு இருந்தன. ஆனால் டோட்டோவால் கோகோவை எங்கும் கண்டுபிடிக்க முடியவில்லை.

##
டோட்டோ தனது பைனாக்குலர் கண்ணாடியை வெளியே எடுத்தான். அங்கிருந்த ஆற்றைச் சுற்றி பைனாக்குலர் மூலம் பார்த்தான். ஒருவேளை, கோகோ, ஆற்றின் மறுகரைக்குப் போயிருக்குமோ ?

##
ஆனால் கோகோவைக் கண்டுபிடிக்க முடியவில்லை. டோட்டோ, மூச்சை இழுத்துக்கொண்டு ஆற்றில் குதித்தான். ஒரு வேளை, கோகோவும் மூச்சை அடக்கிக்கொண்டு, தண்ணிருக்கு அடியில் ஒளிந்திருந்தால் ??

##
அங்கிருந்த மோட்டி என்ற நாய்க்கு டோட்டோவைப் பார்க்கப் பாவமாய் இருந்தது. அது குரைத்துக்கொண்டே அருகில் இருந்த கடைப் பக்கம் பார்த்தது. 

ஆ  !! டோட்டோவுக்குக் கடைசியாக ஒரு வழி கிடைத்தது !

##
டோட்டோ தடாலென்று கதவைத் திறந்தான். அங்கே, கோகோ, மகிழ்ச்சியாக அமர்ந்து வாழைப்பழங்களைத் தின்று கொண்டிருந்தது. அங்கு மொத்த இடத்தையும் கோகோ களேபரம் செய்திருந்தது !!

அதிர்ச்சியில் டோட்டோ எதுவும் பேசமுடியாமல் கோகோவை வெறித்துப் பார்த்துக்கொண்டிருந்தான் !!

##
* License: [CC-BY]
* Text: Mala Kumar, Manisha Chaudhry
* Illustration: Soumya Menon
* Translation: Vidhu parna
* Language: ta
