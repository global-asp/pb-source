# నాకు సొట్ట బుగ్గ లే వీ?

##
"ఇమ్మా, అప్పా త్వరగా రండి!" పిలిచింది ల్యాంగ్లెన్.

ల్యాంగ్లెన్వాళ్ళ అమ్మానాన్నా, అల్మారా దగ్గర కిందనక్కి కూర్చుని చిన్నగా మ్యావ్మ్యావ్ అంటూ ఒక దానితో ఒకటి ఆడుకున్న మూడు పిల్లికూనలను ల్యాంగ్లెన్  గమనిస్తూ ఉండటం చూసారు.

"ఇమ్మా" మొదలెట్టింది ల్యాంగ్లెన్.

"ష్ మెల్లిగా... పిల్లికూనలు తొందరగా బెదిరి పోతాయ్" అంది ఇమ్మా.

##
హఠాత్తుగా ఒక ఆరంజ్ రంగు పిల్లి కిటికీలో నుంచి ఒక్కదూకు దూకి లోపలికి వచ్చింది. వీళ్ళను ఖాతరు చేయకుండా గబగబా వెళ్లి పడుకుంది. మూడు పిల్లికూనలూ ఎంచక్కావెళ్లి దానివద్ద పాలు తాగటం మొదలెట్టాయి.

ల్యాంగ్లెన్, ఆమె తల్లితండ్రులూ చడీచప్పుడూ చేయకుండా బయటకు వెళ్ళిపోయారు.

##
"ఆ బూడిద రంగుకూన ఈ అమ్మ పిల్లికూనదా?" అడిగింది ల్యాంగ్లెన్.

"అవును" అన్నాడు అప్పా.  

"మరి అది ఆరంజ్లా లేదెందుకు అమ్మ పిల్లిలాగ?"

"బహుశా నాన్నపిల్లి బూడిదరంగుది అయిఉండవచ్చు."

ల్యాంగ్లెన్ దాని గురించే ఇంకా ఆలోచిస్తూండగా నాన్న మళ్ళీ అన్నాడు." బూడిదరంగుకూనకి నాన్నపిల్లి రంగు వచ్చిఉంటుంది. ల్యాంగ్లెన్కి వాళ్ళ నాన్న ఉంగరాల జుట్టు వచ్చినట్లుగా!"

##
"కానీ అందరూ అంటారుగా నేను అచ్చంగా ఇమ్మాలాగే ఉంటానని. చూడండి మాగడ్డం మీద సొట్టకూడా ఉంటుంది.

గీతగీసి వేరుచేసినట్లు."

"నీకు మా ఇద్దరి పోలికలు కొంచెం కొంచెం ఉంది. ఎందు కంటే నువ్వు మా బంగారు ల్యాంగ్లెన్వి కాబట్టి" గట్టిగా హత్తుకుంటూ అంది ఇమ్మా.

"మరి బూడిదరంగుకూనకి కూడా అమ్మపిల్లి నాన్నపిల్లి ఇద్దరి పోలికలు కొంచెం కొంచెం వచ్చిఉంటాయా?"

##
"అవును. తల్లీతండ్రీ ఉన్న జీవులంతా ఇద్దరి లక్షణాలను కలిగి ఉంటాయి." వివరించాడు అప్పా.

"లక్షణమా? ఆగండి నాన్నా, నన్ను చెప్పనివ్వండి .మరినా ఉంగరాల జుట్టుని ఒక లక్షణం అంటారా?"

"అవును. అదొక లక్షణం ల్యాంగ్లెన్. నీకున్న ఏగుణమైనా లేక స్వభావమైనా దాన్ని లక్షణం అంటారు. ఇంకా వేటి గురించైనా చెప్పగలవా?" అడిగింది ఇమ్మా.

"మ్... నా ఎత్తు?"

##
"అవును. అది మరోటి. నీకళ్ళ రంగు, నీ చెవుల ఆకారం, నీచేతి మరియు కాలి వేళ్ళూ, నీ ముక్కు ఆకారం ఇవన్నీ కూడా కొన్నినీ లక్షణాలు." వివరంగా చెప్పింది ఇమ్మా.

" నా ఉంగరాల జుట్టు అప్పా నుండి వచ్చిన లక్షణం, మరి, సొట్టగడ్డం ఇమ్మా నుండి వచ్చింది. ఇవి మీకు మీ అమ్మానాన్నల నుండి వచ్చాయా?"

"అవును! నువ్వు భలే త్వరగా గ్రహిస్తావ్. మరి వాళ్లకేమో ఆ పోలికలు, లక్షణాలు వాళ్ళ అమ్మానాన్నల నుండి వచ్చాయి." చెప్పింది ఇమ్మా.

##
##
"అయితే మరి" అడిగింది దిగ్భ్రమతో ల్యాంగ్లెన్, 'నా అమ్మమ్మలూ, బామ్మలూ, తాతలకీ ఎవరికీ సొట్టగడ్డం లేదు కదా. నీకు ఆలక్షణం ఎక్కడి నుంచి వచ్చింది?"

"ఒక్కోసారి కొన్ని లక్షణాలూ పోలికలూ ఒక తరం లేక కొన్ని తరాలూ విడిచి వస్తాయి. మా తాతగారికి సొట్టగడ్డం ఉండేది. ఆయన పిల్లలకి, మా అమ్మతో సహా ఎవరికీ ఆ పోలిక రాలేదు. ఆ తర్వాత నా కొచ్చింది. అది నీకు అందించాను."

"అంటే నేను మీ అందరి లక్షణాలపోగు అన్నమాట" అంది కాస్త దిగులుగా ల్యాంగ్లెన్.

ఇమ్మా వెంటనే ల్యాంగ్లెన్న్ని హత్తుకుని," లేదు ల్యాంగ్లెన్. తల్లితండ్రుల నుండి పిల్లలకు సంక్రమించే లక్షణాలను వారసత్వం అంటారు. మనం లక్షణాలను పంచుకోవచ్చు కానీ మనం ప్రతి ఒక్కరం వేరుగానే ఉంటాము. నీకున్న లక్షణాలు నిన్ను అద్వితీయంగా చేస్తాయి!" అంది.

##
"ల్యాంగ్లెన్ నన్ను చూడు. నేనెంత పూర్తిగా అద్వితీయంగా ఉన్నానో. ఎంతో పొడవుగా, తలమీద, ముఖంమీద, చెవుల్లోనూ పొడవాటి, ఉంగరాల జుట్టుతో. ఇంతే కాదు ఈ ప్రపంచంలో కెల్లా వెడల్పాటి పాదాలతో. నీ చెవుల్లో నాలాగ జుట్టు ఉండి ఉంటే ఏంచేసే దానివి?"

##
"మ్... ఎంచక్కా జడల్లలుకుని, రంగురంగుల రబ్బరుబ్యాండ్లు పెట్టుకునేదాన్ని అప్పా!" అంది.

ఇమ్మా ఇద్దరినీ చూసి నవ్వింది "ఆడవాళ్లకు చెవుల్లో జుట్టు ఉండదు ల్యాంగ్లెన్, కానీ నీకున్న కొంటె హాస్యం మాత్రం మీ నాన్న పోలికే."

##
అప్పా గది నుండి బయటికి వెళ్ళాడు. ల్యాంగ్లెన్ ఇమ్మా ఒడిలో ఒదిగిపోయింది.

"నాకు ఇంకో ప్రశ్న ఉంది. ఇబోక్ (అమ్మమ్మ) ఎప్పుడూ అంటుంది కదా నీకు తనలా సొట్టబుగ్గలు వచ్చాయని. మరి అవి ఎక్కడికెళ్ళాయి?"

ఇమ్మా నవ్వుతూ "నాకు మా అమ్మ సొట్టబుగ్గల పోలిక వచ్చింది. కానీ ప్రతీ లక్షణానిపై, ప్రతీ పోలికపై అనేక ప్రభావాలుంటాయి. కొన్ని ప్రభావాలు ఆ పోలికలు వచ్చేలా చేస్తాయి, కొన్ని అవి మరుగయ్యేలా చేస్తాయి.

##
అప్పా మూసిన ఒక ప్లేటుతో గదిలోకి వచ్చాడు.

"ఈ ప్లేటుపై మాయాజాలంతో యమ్మీపదార్థాల్ని వచ్చేలా చేసిన ప్రభావంనాది." ఇలా అంటూ, ప్లేటుపై కప్పిన న్యాప్కి తొలగించాడు. ప్లేటు నిండా వేడివేడి వడలు.

"మరి ఇప్పుడు అవి మా ప్రభావాలతో మటుమాయమవుతాయి కదూ?" అంది ల్యాంగ్లెన్ జవాబుకోసం ఎదురుచూడకుండా నోటిలో ఒక వడను కుక్కుకుంటూ.

##
కష్టమైన పదాలను అర్థం చేసుకోండి

ఇమ్మా : మణిపురిలో అమ్మ
ఇబోక్ : మణిపురిలో అమ్మమ్మ
పుపు : మణిపురిలో తాత గారు
సొట్ట చుబుకం : గీత గీసినట్లుగా వేరుచేసిన గెడ్డం
లక్షణాలు: ప్రతి మనిషిలో ఉండే రూప గుణాలు. ఉదాహరణకు, సొట్ట బుగ్గలు,         ఉంగరాల జుట్టు, పొడుగు ముక్కు వంటివి.
తరం : ఒకే సమయంలో పుట్టి, ఒకే సమయంలో నివసించేవారిని ఒక తరం అంటారు.
సంక్రమించే : వచ్చే లేక రాగల
అద్వితీయం : సాటిలేని లేక అలాంటిది వేరే ఇంకొకటి ఉండదు
మరుగున: కనపడకపోవటం
వడలు: గారెల లాంటివి

##
మీ వంశ వృక్షాన్ని మీరే చేసుకోండి 

మీరు ఇప్పటికే ఊహించేసి ఉంటారు. ల్యాంగ్లెన్ వాళ్ళ అమ్మ మణిపూర్కీ, నాన్న ఏమో తమిళనాడుకి చెందినవారు. ల్యాంగ్లెన్ చేసినట్లుగా (పేజీ 7, 8లో లాగా) మీరు కూడా మీ వంశ వృక్షాన్ని తయారు చేయాలనుకుంటున్నారా? పేపరు, పెన్ను తీసుకోండి, వెంటనే ప్రారంభించండి మరి! మీకు ఎక్కడైనా సందేహం వస్తే మీ అమ్మా, నాన్నలను సహాయం అడగండి.

##
మీరు ఊహించుకున్నపెంపుడు జంతువు

ఎలా ఉండాలనుకుంటున్నారు?

తిన్నగా ఉండే జుట్టా లేక ఉంగరాల జుట్టా?

గుండ్రటి ముక్కా లేక త్రికోణాకారపు ముక్కా?

ఒక కాలా, రెండు కాళ్ళా లేక ఎన్నో కాళ్ళా?

తోక కుక్క తోకలాగా లేక సింహం తోకలా ఉండాలా?

మీ ఊహలకు రెక్కల నివ్వండి. ఇలా అన్ని రకాల లక్షణాలూ

కలబోసిన మీ ఊహల పెంపుడు జంతువు చిత్రాన్ని గీయండి.

##
* License: [CC-BY]
* Text: Radha HS
* Illustration: Kruttika Susarla
* Translation: Jayashree Rao
* Language: te
