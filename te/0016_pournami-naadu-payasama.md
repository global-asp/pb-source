# పౌర్ణమి నాడు పాయసం

##
వానలు ఆగిపోయాయి. చలికాలం ఇంకా రాలేదు.

ఈ కాలాన్ని శరత్కాలము అంటారు. దీనిని సంస్కృతంలో శారదఋతువు అంటారు. ఆచ్చి! నాకు జలుబు చేసింది. వాతావరణంలో మార్పు వల్ల చాలా మందికి సుస్తీలు చేస్తున్నాయి. దసరాలోపు పిల్లలందరూ బాగైపోతారు అంటుంది అమ్మమ. 

##
ఈ బుుతువులో ఎన్నో పండుగలు వస్తాయి. మీను మామిడి చెట్టు నుంచి ఆకులు కోసి మా ముందు ద్వారానికి తోరణం కడతాడు! లోకం మెుత్తంలో మా తోరణం మహా బాగుంటుందని నాకనిపిస్తుంది. 

##
ఆకాశం అతి నీలంగా ఉంటుంది. తెల్లని మబ్బులు దూది బంతుల్లాగే ఉంటాయి. అంతా ఎంతో ప్రశాంతంగా ఉంటుంది. మేము ఈ రాత్రి శరత్పూర్ణమ జరుపుకొంటాము. ఈ పండుగని ఖోజాగిరి అని కూడా అంటారు. మా చుట్టూ ఉన్నవన్నీ వెండిలాగా కనిపింపచేస్తాడు పూర్ణ చంద్రుడు. మేము రాత్రంతా మేలుకొంటాము. కొబ్బరి, బియ్యము, పాలవంటి తెల్లని పదర్థాలతో చేసిన వేడి వేడి పాయసం తాగుతాము. 

##
మీరా ఈరోజు ఓనం జరుపుకొంటోంది. అది సంతోషంగా జరుపుకునే పండుగ. వాళ్ళ కుటుంబంవారు పూకోలం, అంటే పూలతో అందమైన ముగ్గు పెట్టారు. ఏడాదిలో ఈ సమయంలో కోతలు కోసి పంటలు ఇంటికి వస్తే ప్రతి ఒక్కరికి తగినంత ధాన్యం ఉంటుంది. చాలా సంతోష సమయము. కేరళలో పడవ పోటీలు కూడా ఇప్పుడే జరుగుతాయి. ఎంత సరదానో! నాకు కూడా ఈ పండుగ చేసుకోవాలని ఉంటుంది. 

##
మా దసరా సెలవులు మెుదలయ్యయి. మా ఇంట్లో బొమ్మలన్నీ చక్కగా ప్రదర్శిస్తున్నాం. దీన్ని కొలువు అంటారు. దసరా పండగ రోజున మీను, నేనూ శాస్త్రీయ సంగీతం నేర్చుకోవడం మెుదలుపెడతాము. నాకు మృదంగం వాయించడం ఇష్టం.

మృదంగం ధం ధం ధాం! మీనుకేమో వేణువు నేర్చుకోవడం ఇష్టం. అవ్ముకి స్కూటర్ నడపడం నేర్చుకోవడం ఇష్టం. 

##
దీపావళి త్వరలోనే వచ్చేస్తుంది. చంద్రుడు లేని నల్లని చీకటి రాత్రిలో దీపాలు, కొవ్వొత్తులు వెలిగిస్తే ఇళ్ళన్నీ ఎంత కళకళలాడి పోతుంటాయో!

కొందరు వెలిగే ఆరిపోతుండే ఎలక్ట్రిక్ దీపాలు పెడతారు. నాకు టపాకాయలు కాల్చడం కూడా ఇష్టమే.  కానీ మా టీచర్ టపాకాయలు గాలికి మంచివి కాదంటారు.  

##
మనము గానీ నీరూ, గాలీ, భూమీ గురించి శ్రద్ధ పెట్టకపోతే కొన్నేళ్ళకి, బుుతువులన్నీ మారిపోతాయంటారు. అలా ఎలా జరుగుతుందా అని అలోచిస్తాను. కొంచెం కొంచెం చలి ఎక్కువౌతోంది.

ఈ శారదఋతువు తరువాత వచ్చేది హేమంత బుుతువు అంటారు సంస్కృతంలో. ఇలాగని అమ్మమ చెప్పింది. ఇది అన్నింటి కంటే తక్కువకాలం ఉంటుంది మనదేశంలో. 

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Janaki Rani Turaga
* Language: te
