# કાકાનાં લગ્નમાં ચાલ્યાં

##
મારા છોટુકાકાનાં લગ્ન છે.

લગ્ન ગામમાં છે.

અમે બધાં લગ્નમાં જવાનાં છીએ.

અમે તો ટ્રેનમાં જશું !

##
સ્ટેશને પહોંચવામાં અમે સૌથી પહેલાં છીએ.

મારા બાપુજી, મારી મા, મારો ભાઈ અને હું.

##
સામાનમાં અમારી પાસે એક મોટી બેગ અને બે નાની બેગ છે.

અને અમારી સાથે પાણીની લાલ બૉટલ છે.

##
હજુ ટ્રેન (પ્લટફોર્મ પર) આવી નથી.

લોકો તો આવતાં જ જાય છે.

એ બધા ટ્રેન આવવાની રાહ જુએ છે.

કુટુંબનાં બાકીનાં સભ્યો ક્યાં ?

##
એ રહ્યા ! મારા દાદાજી મને તો દેખાયા.

એ ધીમે ધીમે ચાલે છે.

અમને શોધતા હોય તેવું લાગે છે.

મારા દાદીમા એમની પાછળ જ ચાલ્યાં આવે છે.

##
મને તો તરસ લાગી,

હું ઠંડુ પીણું પીઉં ?

મારો ભાઈ ભૂખ્યો થયો.

એને ચીપ્સ ખાવી છે.

##
મા કહે છે, "થોભ જરા.”

"હજુ તો આપણે ટ્રેનમાં બેઠાં પણ નથી.

તમને ભૂખ લાગે તેથી મેં મીઠાઈ લીઘી છે.

તરસ લાગશે, તો મારી પાસે પાણી છે, પણ ...

ટ્રેન આવવાની રાહ તો જુઓ.”

##
મારા દાદાજી પાસે સાવ નાની બેગ છે.

એમની પાસે લાકડી પણ છે.

મારા દાદીમાની બેગ મોટી છે.

મને લાગે છે તેમાં ભાવતી વાનગીઓ ઘણી હશે.

##
મારી જાડી માસી આવી ગઈ છે.

એમના પાતળા પતિદેવ - મારા માસા પણ આવી ગયા છે.

એમની બેગ તો કપડાં થી ઠસોઠસ ભરેલી છે.

બન્નેને ભપકો મારવો બહુ ગમે છે.

##
અચાનક પ્લેટફોર્મ પર ઘોંધાટ વધી ગયો.

ટ્રેન આવી ... ટ્રેન આવી ...

બધાને ટ્રેનમાં પેંસવાની ઉતાવળ.

અરે ! પેલા પરણવા જવાના તે વરરાજા ક્યાં ?

છોટુકાકા ! ... જેનાં લગ્ન છે !

##
આપણે તો અહીં તૈયાર ઊભાં છીએ. પણ એ સાહેબ ક્યાં ?

બાપુજી નીકળી પડ્યા છોટુકાકાને શોધવા.

મારા દાદાજી પણ તેમને ખોળે છે.

મારી મા ચિંતામાં પડી ગઈ.

ત્યાં મારી દાદીમાનું મોં મલકાઈ ઊઠયું.

"અરે ... એ ... છોટુ આવે ... !

છોટુકાકા દોડતાં દોડતાં અમારી તરફ આવતા હતા.

"સૉરી ... સૉરી ... કહેતા આવી પહોંચ્યા.

અમે બધાં ટ્રેનમાં ચઢી ગયા ...

ને ટ્રેન તો ઊપડી …

##
* License: [CC-BY]
* Text: Rukmini Banerji
* Illustration: Santosh Pujari
* Translation: Veena Bhachech
* Language: gu
