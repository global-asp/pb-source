# ബഹളക്കാരായ കാക്കകൾ

##
ഞാൻ ഒരു മാവിലാണ് താമസിക്കുന്നത് . വേനൽക്കാലത്ത് ഞാൻ ധാരാളം മാമ്പഴം കഴിക്കും. 

##
കുഞ്ഞുങ്ങൾ കൂട്ടിൽ ഉള്ളപ്പോൾ ഞാൻ കാവൽ നിൽക്കും.

##
എന്റെ കൂട്ടിനുള്ളിലേയ്ക്ക് എത്തി നോക്കൂ . എത്ര മനോഹരങ്ങളായ വസ്തുക്കൾ ഉണ്ടെന്നോ.. 

##
  ആകാശത്തേക്കു പറന്നുയരാൻ എനിക്കിഷ്ടമാണ് ,    ഒരു വിമാനം പോലെ .

##
ഞാൻ മരത്തിൽ ഇരുന്നു ചുറ്റും നോക്കും, രുചിയുള്ള ആഹാരത്തിനായി.

##
ഞാൻ വലത്തേക്ക് നോക്കും. ഞാൻ ഇടത്തേക്ക് നോക്കും.

##
എനിക്കു മീൻ ഇഷ്ടമാണ്. മീൻ കണ്ടാൽ ഞാൻ പറന്നു ചെന്ന് അത് കൊത്തിയെടുത്തു പറന്നുയരും.

##
കാ‍ കാ‍ എന്നു കരഞ്ഞുകൊണ്ട് എന്റെ ആഹാരം പങ്കിടാൻ ഞാൻ കൂട്ടുകാരെ ക്ഷണിക്കും.

##
ചില ആളുകൾ എന്നെ വഴക്കു പറയും, " ശൂ  ....ദൂരെ   പോ കാക്കേ ,  കലപിലാന്ന് ശബ്ദമുണ്ടാക്കാതെ ." 

##
ശ്രീമാൻ കുറുക്കന് എന്റെ പാട്ടിഷ്ടമാണ് . അവൻ സ്വയം എന്നോടിതു പറഞ്ഞിട്ടുണ്ട്. 

##
നമുക്ക് ചില പുതിയ വാക്കുകൾ പഠിക്കാം

ഓരോ മൃഗവും പക്ഷിയും ഉണ്ടാക്കുന്ന ശബ്ദം, അതിന്  പ്രത്യേക പേരുകൾ ഉണ്ട്.

ഇതിൽ എത്ര എണ്ണം നിങ്ങൾക്കറിയാം? 

കാക്ക കാ‍ കാ‍ എന്ന് കരയും.

പൂച്ച മ്യാവൂ  എന്ന് കരയും.

##
സിംഹം ഗ്ർർർർ  എന്ന് അലറും.

പട്ടി ബൌ വൌ  എന്ന് കുരയ്ക്കും.

കാക്കകൾ ബഹളം വയ്‍ക്കും . അത് കൊണ്ടാണ് ആളുകൾ ഉച്ചത്തിൽ സംസാരിക്കുമ്പോൾ ഇങ്ങനെ പറയുന്നത്,"ഇതെന്താ,കാക്കക്കൂട്ടിൽ കല്ലിട്ടതു പോലെ.."

##
* License: [CC-BY]
* Text: Kanchan Bannerjee
* Illustration: Deepa Balsavar
* Translation: Indu Venugopal
* Language: ml
