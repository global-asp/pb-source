# दयालुः गवेषकः कौशिकः

##
तस्मिन् दिने प्रातःकाले कौशिकः आत्मानं गवेषकं भावितवान् ।

यतो हि तेन नूतनः करदीपः महीकृत्काचः च स्थानीयापणात् क्रीतौ आस्ताम् |

##
तस्य पितामहः उक्तवान् आसीत् - “कौशिक , अद्य तु नूनं गवेषकः इव दृश्यसे  | किं वा अन्वेषयसि  इति जिज्ञासे |”

सोत्साहः कौशिकः वनं प्रति सत्वरं गतवान् |

##
आर्द्राणि तृणानि दृष्ट्वा आत्मनम् अब्रवीत् - अत्र सद्यः एव वृष्टिः अभवत् मन्ये |

##
करदीपः महीकृत्काचः च सम्यक् आसीत् |  तेन प्रथमः सङ्केतः लब्धः एव | प्रथमस्तरे अव्यवसायिनः उत्तमा एव उपलब्धिः एषा ।

तदैव , सः रक्तवर्णवस्तूनि अपश्यत् | कानि इमानि वस्तूनि इति चिन्तितवान् |

##
तानि छत्रकाः इव अदृश्यन्त | परम्, गवेषकः इदम् उररीकुर्यात् किम् ? दृढमनाः भवितुम् ऐच्छत्  सः | अतः तानि वस्तूनि परितः अटन् महीकृत्काचद्वारा  तानि अवलोकितवान् |

आश्चर्यम् परमाश्चर्यम् !! तत्र छत्रस्य अधः उपविष्टाम् एकां ह्रस्वबालां दृष्टवान् |

##
कौशिकः  तां स्वस्य  महीकृत्काचद्वारा  दृष्टवान्  । अपृच्छत् च धैर्येण स्वरेण-  “कासि त्वम् ? अत्र किं कुर्वती असि ?”

तस्य उच्चस्वरेण ,महीकृत्काचद्वारा  बृहत्कृतनेत्राभ्यां च  सा भीता जाता | छत्रं परित्यज्य  भयेन पदं पृष्ठतः निधत्तवती |

##
महीकृत्काचद्वारा कौशिकः तस्याः मुखभावं सम्यक् दृष्टवान् | सा  चिन्तामग्ना दृष्टा |

सः अवदत् - “चिन्तां मा कुरु , तव हानिं न  करोमि” |  तव मित्रं भवितुम् इच्छामि |

##
कञ्चित् कालं तं वीक्ष्य मन्दस्वरेण पृष्टवती - वृष्टिः जायमाना वा ?

न, वृष्टिः  तदैव अपगता | छत्रस्य आवश्यकता नास्ति अधुना | छत्रस्य निर्विवारार्थं मित्राणि अपि  प्रार्थयस्व|

##
सा कौशिकस्य शिरस्त्रम् आरुह्य तमुद्दिश्य मन्दं हसितवती |

मम नाम ललिता | अहं अस्मिन् वने कुटुम्बेन सह निवसामि | वयं गृहं निर्मातुं न जानीमः | अतः यदा वर्षति , आत्मरक्षणार्थं छत्राणाम् उपयोगं कुर्महे |

##
“अहं शिक्षयिष्यामि त्वां , तव कुटुम्बं च  कथं गृहं निर्मीयते इति | मम पिता वदति अहं महान् भवननिर्माता भवितास्मि ” इति कौशिकः उक्तवान्  |

ततः कौशिकस्य गवेषणस्वप्नः समाप्तः , अग्रिमः आरब्धः |

##
* License: [CC-BY]
* Text: N. Chokkan
* Illustration: Megha Vishwanath
* Translation: Vinay KR
* Language: sa
