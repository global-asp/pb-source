# बालहरिणः हसति

##
कश्चन बालहरिणः वने अधावत्। 

##
सः शशात् अपि अग्रे अधावत्।

##
सः गजात् अपि अग्रे अधावत्।

##
सः निर्झर्याः पारम् कूर्दितवान्।

##
सः जीर्णायाः भित्तेः पार्श्वतः धावितवान्।

##
तृणावृतस्य क्षेत्रस्य मध्ये अदृष्टेन शिलाखण्डेन तस्य पादः सङ्घट्टितः अभवत् येन सः पतितः।

##
सः रोदनम् आरब्धवान्।

##
वानरः पादस्य मर्दनम् कृतवान्। हरिणस्य नेत्राभ्याम् अश्रूणि निरसरन्।    

##
भ्राता ऋक्षः तम् उन्नीतवान्। तथापि बालहरिणस्य रोदनम् न समाप्तम्। 

##
एतावति तस्य माता आगता। "पश्य, आवाम् एतम् दुष्टं शिलाखण्डं ताडयाव" इति सा उक्तवती।

##
"अहो। मा एवं कुरु अन्यथा सः अपि रोदिति" इति उक्तवान् बालहरिणः। माता तत् श्रुत्वा हसितवती। बालहरिणः अपि हसितवान्।

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Translation: Sini Mukundan
* Language: sa
