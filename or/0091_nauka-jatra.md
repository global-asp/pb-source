# ନୌକା ଯାତ୍ରା

##
ସହରର ଏକ ଛୋଟ ବଗିଚାରେ ବିରାଟ ଓସ୍ତ ଗଛଟିଏ ଥିଲା। ସେଇ ଗଛରେ ଥିଲା ଗୋଟିଏ ଗୁଣ୍ଡୁଚି ମୂଷା ପରିବାର। ଭିକି ଥିଲା ସେଇ ପରିବାରରୁ ଜଣେ ଯାହାକୁ ବାହାପିଆ କଥା କହିବାକୁ ଭଲ ଲାଗୁଥିଲା। ଥରେ ତା ମାଉସୀ ପୁଅ ଭାଇ, କାଟୋ ତାକୁ ଦେଖା କରିବାକୁ ଆସିଥିଲା ।

##
“ଆମେ ଆଜି ଗୋଟେ ବଡ଼ ନୌକାରେ ଯିବା” ଭିକି କହିଲା। “ହେଲେ ମୋତେ ପାଣିକୁ ଭାରି ଡର ମୁଁ ପହଁରି ପାରିବିନି” କାଟୋ କାକୁତି ବିନତୀ ହେଇ କହିଲା। “ଆରେ ଆ’, ବିଚରା ଗୁଣ୍ଡୁଚି! ଭିକି ଯଦି ସାଥିରେ ଅଛି ତୁ ବ୍ୟସ୍ତ କାହିଁକି? ମୁଁ ନୌକାରେ କେତେଥର ଯାଇଛି ।"

ଭିକି ଆଗୁଆ ହେଇ ବାଟ କଢ଼େଇ ନେଲା ସେମାନେ ନଈକୂଳରେ ପହଞ୍ଚିଲେ ।

##
ନୌକାଟେ ଗୋଟେ ଖୁଣ୍ଟରେ ବନ୍ଧା ହୋଇଥିଲା, ତେଣୁ ସେମାନେ ଦଉଡ଼ି ଉପରେ ଚାଲିଲେ, ନୌକା ଭିତରକୁ ଡେଇଁ ପଡିଲେ ଓ ଗୋଟେ କୋଣରେ ଚକାମାରି ବସିଗଲେ ।

##
ଧୀରେ ଧୀରେ ନୌକାଟି ଗଛମାନଙ୍କ ମଝିରେ ବହି ଯାଇଥିବା ଅଙ୍କାବଙ୍କା ନଈରେ ପଡ଼ି ଉଠି ଭାସିବାକୁ ଲାଗିଲା। ଅନେକ ହଂସ ପହଁରି ପହଁରି ସେମାନଙ୍କ ଆଗକୁ ଚାଲି ଯାଉ ଥିବାର କାଟୋ ଦେଖିଲା। ମାଛମାନେ ପାଣିଭିତରୁ ମୁଣ୍ଡ ଉଠେଇ ତାଙ୍କୁ ଅଭିବାଦନ କରୁଥିଲେ କେତେଗୁଡ଼ିଏ ହଂସ ତାଙ୍କ ଡଙ୍ଗା ଚାରିପଟେ ରାଜକୀୟ ଠାଣିରେ ପହଁରୁଥିଲେ।

##
ସେଗୁଡ଼ିକ ଏତେ ସୁନ୍ଦର ଦିଶୁଥିଲେ ଯେ କାଟୋ ସେମାନଙ୍କ ଭିତରୁ ଜଣକୁ ଛୁଇଁବାକୁ ଚେଷ୍ଟା କଲା ଓ ପାଣି ଭିତରକୁ ଗଳିପଡ଼ିଲା। ଯେମିତି ସେ ପାଣିର ଗଭୀରକୁ ଚାଲିଯାଇଛି, କିଛି ମାଛଙ୍କୁବି ସେ ଟପିଗଲା। "ରକ୍ଷାକର, ରକ୍ଷାକର!"

ସେ ଗଳା ଫଟେଇ ଡାକି ଚାଲିଲା କାରଣ ସିଏ ନୌକାଠୁ ଦୂରକୁ ଚାଲିଯାଉଥିଲା ।

##
ଭିକି କ’ଣ କରିବ ଜାଣିନଥିଲା ସିଏ କେବଳ ଡଙ୍ଗାର ଏମୁଣ୍ଡରୁ ସେ ମୁଣ୍ଡକୁ ଏପଟ-ସେପଟ ଧାଉଁଥିଲା ଓ ରଡ଼ି ଛାଡୁଥିଲା, ଆରେ ବଞ୍ଚାଅ!

“ନୌକାର ଗୁଣ୍ଡୁଚି ପାଣିରେ ବୁଡ଼ି ଯାଉଛି।" ହଂସଟିଏ କାଟୋ ପାଣିକୁ ଗଳି ପଡ଼ିବା ଦେଖିଥିଲା ସେ ତା ମୁଣ୍ଡଟି ତଳକୁ ଝୁଙ୍କେଇ ଥଣ୍ଟରେ କାଟୋକୁ ଟେକି ଆଣିଲା। ତା’ପରେ ସେ ତାକୁ ନୌକାକୁ ଫୋପାଡ଼ି ଦେଲା ।

##
ଡରିଡରି ଥରିଥରି କାଟୋ ନିଜକୁ ଶୁଖେଇବାକୁ ଖରାପଡୁଥିବା ଗୋଟେ କଣରେ ବସିପଡିଲା ଭିକି ତା ପାଖରେ ଚୁପ୍‌ଚାପ୍‌ ବସିଲା ଯେମିତି ତା ଦେହ ଶୁଖି ଉଷୁମ ହେଇଯାଇଛି, ସେ ଖୁସିରେ ରଡିଛାଡିଲା, “କେଡେ ବାହାଦୁରି! ଦେଖ ମୁଁ ଘରକୁ ଫେରି ସମସ୍ତଙ୍କୁ ଏକଥା କେମିତି କହୁଛି” ଏବେ ସେ ନିଜକୁ ଜଣେ ବୀର ନାବିକ ବୋଲି ଧରିନେଇଥିଲା ସାହସୀ ଓ ବାହାଦୁର!

##
ନୌକା ଯେମିତି କୂଳରେ ଲାଗିଛି, ଗୁଣ୍ଡୁଚି ଦୁଇଟି ଡିଆଁମାରି ଘରକୁ ଧାଇଁଲେ କାଟୋ ତା ମୁଣ୍ଡଭିତରେ ବାହାଦୁରି କଥାଟାକୁ ସମ୍ଭାଳି ରଖିପାରୁନଥିଲା ନୌକାଭଳି ତା ମୁଣ୍ଡଟା ଘୁରୁଥିଲା। ରାତି ଖାଇବା ଟେବୁଲରେ ସିଏ ଆଖିବୁଜି ନିଘୋଡ଼ ନିଦରେ ଶୋଇପଡ଼ିଲା।

##
* License: [CC-BY]
* Text: Herminder Ohri
* Illustration: Herminder Ohri
* Translation: Manas Ranjan Mahapatra
* Language: or
