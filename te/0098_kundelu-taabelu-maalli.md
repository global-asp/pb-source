# కుందేలు, తాబేలు (మళ్ళీ!)

##
కుందేలు తాబేలు మధ్య జరిగిన గొప్ప పరుగు పోటీ మీకు గుర్తుందా? ఆ గొప్ప పోటీ గురించి, పోటీ పడిన ఆ ఇద్దరి గురించి జంతు ప్రపంచంలో చాలా కాలం చెప్పుకున్నారు.

##
తన సోమరితనంవలన తనపట్ల తనకి ఉన్న అతి విశ్వాసం వల్ల కుందేలు ఓడిందని మనందరికీ తెలుసు. తన నిదానం, నిలకడతో తాబేలు గెలిచిందనీ మనకు తెలుసు. అడవిలోని జంతువులన్నిటికీ ఇది తెలుసు.

##
కానీ రెండింటినీ అవి గౌరవిస్తూనే ఉన్నాయి. కుందేలు, తాబేలు పోటీ పడినా మిత్రులుగానే ఉన్నాయి. గెలిచినందుకు తాబేలు గర్వ పడటం లేదు. ఓడిపోయినా తాబేలుమీద ఎలాంటి ఉక్రోషం కుందేలుకు లేదు.

##
ఎన్నో నెలలు గడిచాయి. తాబేలు, కుందేలు నివసిస్తున్న అడవికి రాజైన సింహం, పక్క అడవికి రాజైన సింహంతో ముఖ్యమైన విషయాలు చర్చించాల్సి వచ్చింది. కానీ అది వెంటనే అడవిని వదిలి వెళ్ళటానికి వీలు లేకపోయింది. అందుకే తన దూతలుగా పక్క అడవికి రాజైన సింహం దగ్గరకు కుందేలుని, తాబేలుని పంపటానికి నిర్ణయించుకుంది.

##
కుందేలు, తాబేలు సింహం రాజు దగ్గరకు వచ్చాయి.

"మీ ఇద్దరిలో ఎవరో ఒకరు పక్క రాజ్యానికి వెళ్ళాల్సి ఉంటుంది," అని అంది సింహం.

"అక్కడి రాజుతో కొన్ని ముఖ్యమైన విషయాలు చర్చించి, మీరు ఆ రాజు ఆలోచనలను నాకు చెప్పండి. ఇక వెళ్ళండి," అంటూ వాళ్ళను పంపించింది సింహం రాజు. 

##
వారు వెళ్ళబోతోంటే, "ఈ పని చేయటానికి మీకు ఒక్క రోజు సమయం మాత్రమే ఉంది," అంటూ గుర్తు చేసింది సింహం రాజు.

##
పక్క రాజ్యానికి వెళ్ళే దారి రాళ్ళతో, ముళ్ళతో నిండి ఉంది. దారిలో దాటవలసిన రెండు నదులు కూడా ఉన్నాయి.

##
బాగా ఆలోచించాక, సింహం రాజు చెప్పిన పని ఒక్కరితో సాధ్యం కాదు అని కుందేలుకి, తాబేలుకి అర్థం అయ్యింది. ఇద్దరూ జంటగా ప్రయాణించాల్సిందే!

వాటి ఆలోచన ప్రకారం, ముళ్ళు నిండి ఉన్న ప్రదేశంలో తాబేలుని, కుందేలు మోస్తూ దాటించాలి, కుందేలుని నదిలో, తాబేలు మోస్తూ దాటించాలి. ఈ పథకం ఇద్దరికీ నచ్చింది.

##
మరునాడు అవి రెండూ సింహం రాజు నుండి సమాచారాన్ని సేకరించి, ప్రయాణానికి సిద్ధం అయ్యాయి. ప్రయాణంలో ముళ్ళ మీదుగా గెంతుతూ కుందేలు పరుగెడుతుంటే, ప్రాణభయంతో తాబేలు దాన్ని గట్టిగా పట్టుకుంది.

##
అవి నదిని చేరగానే తమ స్థానాల్ని మార్చుకున్నాయి. తాబేలు వీపుమీద కుందేలు ఎక్కి కూర్చుంది. తాబేలు నదిని ఎంతో వేగంగా, జాగ్రత్తగా ఈదుతూ దాటింది. అలా రెండు నదులూ దాటాక, పక్క రాజ్యాన్ని చేరటానికి వాటికి ఎంతో సమయం పట్టలేదు.

##
పక్క రాజ్యపు రాజుతో, తమ రాజు చెప్పిన విషయాలను దీర్ఘంగా చర్చించిన తరువాత, కుందేలు, తాబేలు తిరుగు ప్రయాణానికి సిద్ధమయ్యాయి.

##
ఎక్కడ ఏం చెయ్యలో కుందేలుకి, తాబేలుకి తెలుసు కాబట్టి తిరుగు ప్రయాణం ఇంకా చాలా సుఖంగా జరిగింది. ప్రత్యర్థులైన ఆ రెండూ కలిసికట్టుగా పనిచేసి, వాటికి ఇచ్చిన గడువుకి ముందుగానే రాజును చేరుకున్నాయి!

##
ఈ బొమ్మకి మీకు ఇష్టమైన రంగులు వెయ్యండి

##
ఈ బొమ్మకి మీకు ఇష్టమైన రంగులు వెయ్యండి

##
* License: [CC-BY]
* Text: Venkatramana Gowda
* Illustration: Padmanabh
* Translation: Ambika Ananth
* Language: te
