# మా బాలవాడి

##
ఇది మా పాఠశాల. దీనిని బాలవాడి అంటారు.

##
నేను, మా తమ్ముడు మన్ను బాలవాడికి వెళ్తాం.

అది మాలాంటి చిన్నపిల్లలకి మాత్రమే చదువు చెప్పే చిన్న బడి.

##
మేము బూట్లు, చెప్పులు ద్వారం దగ్గర విడుస్తాము.

అందరూ బూట్లు లేక చెప్పులు, ఒక వరుసలో పెడతారు.

అలా పెడితే, చూడ్డానికి చాలా అందంగా బాగుంటుంది.

##
మా టిఫిన్ బాక్సులు గోడ వెంబడి పెడతాము.

కొన్ని టిఫిన్ బాక్సులు పెద్దవిగా కొన్ని చిన్నవిగా ఉంటాయి.

నీళ్ళ బాటిల్స్ ని గోడ మీద మేకులకు వేలాడేస్తాము.

ఆ బాటిల్స్, రకరకాల రంగులలో ఉంటాయి... ఎరుపు, నీలం, ఆకుపచ్చ, పసుపుపచ్చ...

##
నాకు లెక్కించడమంటే ఇష్టం.

మన్ను బ్లాక్స్ తో ఆడతాడు. వాటితో రకరకాల రూపాలు తయారు చేస్తాడు.

పూసలతో ఆడటమంటే మన్నుకి ఇష్టం. నాకేమో చుక్కల కార్డులంటే ఇష్టం.

ఇలాంటి బొమ్మలతో ఆడుకుంటే బుద్ధి వికసిస్తుందనిమా టీచర్ చెప్పారు.

##
మేము కొన్ని పుస్తకాలు చదువుతాము. కొన్ని పుస్తకాల్లో బొమ్మలుంటాయి.

మా టీచర్ అక్షరాలను నేర్చుకోవడంలో సహాయం చేస్తారు.

నేను అన్ని అక్షరాలను గుర్తుపడతాను కాబట్టి, నేను త్వరగా చదవగలనని, మా టీచర్ చెప్తారు.

నాకేమో వాక్యాలు కూడబలికి చదవడం వచ్చును. ఆ విషయం ఆమెకు తెలియదు.

##
ఇప్పుడు, కథలు చెప్పుకోవలసిన సమయం.

మా టీచర్ దగ్గర తోలు బొమ్మలున్నాయి.

కథలను చెప్పడానికి, టీచర్ తోలు బొమ్మలను వాడతారు.

తోలు బొమ్మలు, గమ్మత్తుగా మాట్లాడతాయి.

##
మా నేస్తాలు, తోలుబొమ్మలు, మాట్లాడుతాయనుకుంటారు.

వాళ్ళకు వింతగా ఉంటుంది. నాకేమో అవన్నీ తెలుసును.

తోలు బొమ్మలు, మాట్లాడలేవు.

మాటీచరే, వాళ్ళకోసమని అలా గమ్మత్తుగా మాట్లాడతారని నాకు తెలుసును.

##
ఇప్పుడు ఆడుకునే సమయం. ఒక పెద్ద గిన్నెలో ఆడుకునే పిండి ఉంటుంది. మా బడిలో మన్నుకేమో పిండితో రకరకాల
రూపాలు చెయ్యడమంటే ఇష్టం. నేను మాత్రం, పండ్లు, బొమ్మలు వగైరాలు చేస్తాను.

నాలుగు గంటలకు స్కూలు గంట కొడతారు.
మా అమ్మ మమ్మల్ని ఇంటికి తీసుకుపోవడానికి వస్తుంది.

నేను ముందుగా అమ్మను వాటేసుకుంటాను.
మన్నుకేమో నచ్చదు. ఫిర్యాదు చేస్తాడు.
నాకు స్కూలంటే ఇష్టం. సరదాగా ఉంటుంది.
కానీ ఇంటికి పోవడమంటే మరీ ఇష్టం.

##
* License: [CC-BY]
* Text: Rukmini Banerji
* Illustration: Sheetal Thapa
* Translation: Aruna Ganesham
* Language: te
