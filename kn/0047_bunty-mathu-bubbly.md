# ಬಂಟಿ ಮತ್ತು ಬಬ್ಲಿ

##
ಬಂಟಿಗೆ ಚಿಟ್ಟೆಗಳ ಜೊತೆಗೆ ಆಡುವುದೆಂದರೆ ತುಂಬ ಇಷ್ಟ. 

##
ಹಕ್ಕಿಗಳ ಜೊತೆಗೂ ಸಹ... 

##
ಪೇಪರ್ ದೋಣಿ ಮಾಡಿ ನೀರಿನಲ್ಲಿ

ತೇಲಿಬಿಡುವುದು ಅವಳ ಅಚ್ಚುಮೆಚ್ಚಿನ ಆಟ. 

##
ಮರಳಿನ ಅರಮನೆ ಕಟ್ಟುವುದೆಂದರೆ ತುಂಬಾ ಖುಷಿ. 

##
ಸಂಜೆ ಬಂಟಿ ಮನೆಗೆ ಬಂದಾಗ ಅಮ್ಮ, "ಹೋಗಿ ಸ್ನಾನ ಮಾಡಿ ಬಾ!" 

ಎನ್ನುತ್ತಾರೆ. ಆದರೆ ಬಂಟಿಗೆ ಅದು ಇಷ್ಟವಿಲ್ಲ. 

##
"ನನಗೆ ಸಾಬೂನು ಕಂಡರೆ ಆಗಲ್ಲ!" ಎಂದು ಕಿರುಚುತ್ತಾಳೆ. 

##
ಒಂದು ರಾತ್ರಿ ಅವಳಿಗೊಂದು ಕನಸು ಬೀಳುತ್ತದೆ. ಕೀಟಾಣುಗಳೆಲ್ಲ ಅವಳ ಅರಮನೆಯನ್ನು ಸುತ್ತುವರಿದು ಅವಳ ಮೇಲೆ ಆಕ್ರಮಣ ಮಾಡುತ್ತಿವೆ. 

##
ಬಂಟಿಯನ್ನು ಕೀಟಾಣುಗಳು ಅಟ್ಟಿಸಿಕೊಂಡು ಬರುತ್ತಿವೆ. ಬಂಟಿ ಜೀವ ಉಳಿಸಿಕೊಳ್ಳಲು, "ಕಾಪಾಡಿ... ಕಾಪಾಡಿ..." ಎಂದು ಕೂಗುತ್ತಾ ಓಡುತ್ತಿದ್ದಾಳೆ. 

##
ತಕ್ಷಣ ಸಾಬೂನುರಾಜ ಬಬ್ಲಿ ಪ್ರತ್ಯಕ್ಷನಾಗಿ, "ಹೆದರಬೇಡ ಬಂಟಿ," ಎನ್ನುತ್ತಾನೆ. 

"ಹೋಗಿ, ಕೀಟಾಣುಗಳ ಮೇಲೆ ದಾಳಿ ಮಾಡಿ," 

ಎಂದು ತನ್ನ ನೀರುಗುಳ್ಳೆಗಳ ಸೈನ್ಯಕ್ಕೆ ಆದೇಶಿಸುತ್ತಾನೆ. 

##
ನೀರುಗುಳ್ಳೆಗಳ ಸೈನ್ಯ ಕೀಟಾಣುಗಳನ್ನು ಓಡಿಸುತ್ತದೆ. 

##
ಈಗ ಬಂಟಿಗೆ ಸಾಬೂನು ಬಳಸಲು ಇಷ್ಟ. 

ಅವಳು ಹಲ್ಲುಜ್ಜಿ, ಮೈಯುಜ್ಜಿಕೊಂಡು ಸ್ನಾನ ಮಾಡುತ್ತಾಳೆ. 

##
* License: [CC-BY]
* Text: Sorit Gupto
* Illustration: Sorit Gupto
* Translation: Bhavya
* Language: kn
