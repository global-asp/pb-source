# பயில்வானுக்கு விளையாட ஆசை

##
பயில்வான் தினமும் உடற்பயிற்சி செய்வார். 

##
ஒருநாள் அவர் ஒரு பெரிய விளையாட்டுவீரராகவேண்டும் என்று முடிவு செய்தார். எனவே நேராக மைதானத்திற்கு சென்று அங்கிருந்த குழந்தைகளிடம், “நானும் உங்களுடன் கால்பந்து விளையாடுகிறேன்” என்றார். 

குழந்தைகளுக்கு அவரைக் கண்டால் பயம். எனவே அவர்கள் ஒப்புக்கொண்டார்கள். 

##
ஆனால் இதனால் பல பிரச்னைகள். 

ஒன்று, பயில்வான் உதைத்ததும் அந்தப் பந்து கிழிந்துவிடும், அல்லது கோல்கீப்பர் பறந்துவிடுவான்.

##
குழந்தைகளுக்கு என்ன செய்வதென்றே தெரியவில்லை. 

##
ஒருநாள் கப்பு பயில்வானிடம், “பயில்வான், நாம் கிரிக்கெட் விளையாடலாம்” என்றான்.

பயில்வான் உடனே, “சரி, நான் முதலில் பேட் செய்வேன்” என்றார். 

##
கப்பு ஓடி வந்து, உயரே குதித்தபடி பந்தை வீசினான். 

##
பயில்வான் பந்தை அடிக்கப்போய் சமநிலை தவறிவிட்டார். பந்து அவரது தலையைச் சத்தத்தோடு தாக்கியது ! 

##
உடனே பயில்வான் “நான் பந்து வீசுகிறேன்” என்றார். 

“சரி” என்றான் கப்பு. “ஆனால், உயரே குதித்தபடி பந்து வீசாதே. எனக்கு பயமாக இருக்கும்.” 

##
பயில்வான் அவன் சொன்னதைக் கேட்கவில்லை. உயரே குதித்தார். 

##
மறுகணம் மீண்டும் சமநிலை தவறி ’தொப்’ என்று கீழே விழுந்தார் பயில்வான். 

##
திரும்ப மேலே எழுந்து, “நான் ஃபீல்ட் செய்கிறேன்” என்று சொன்னார் பயில்வான். கப்பு அதற்கு சம்மதித்தான். 

##
கப்பு பேட்டை இப்படியும் அப்படியும் திருப்பி அடித்ததில் பந்து எங்கெங்கோ ஓடியது. 

பயில்வானுக்குப் பந்தின் பின்னால் ஓடியதில் மூச்சு திணறியது. 

##
பயில்வானுக்கு மூச்சு முட்டியது. அவர் முகத்தைத் தொங்கப்போட்டுக்கொண்டு, “நான் விக்கெட் கீப்பராக இருக்கிறேன்” என்றார். கப்பு ஒப்புக்கொண்டான். 

##
கப்பு பந்தை உயரமாக வீசினான். பேட் செய்தவன் கீழே குனிந்துகொண்டான். அந்தப் பந்து பறந்து பயில்வான் வாய்க்குள் நேராக ’கப்ப்’ என்று சென்றபோது பயில்வானால் ஒன்றும் செய்யமுடியவில்லை! 

##
“சரி விடு. எனக்கு விளையாட்டே வேண்டாம்” பயில்வான் சோர்ந்து விட்டார். அவருக்கு மனநிலை சரியாக இல்லை. ஆகவே அவர் அங்கிருந்து ஓடிவிட்டார்.

கப்பு இன்னொரு புதுப்பந்தை வெளியே எடுத்தான். அனைவரும் அவர்களுடைய ஆட்டத்தைத் தொடர்ந்தார்கள். 

##
* License: [CC-BY]
* Text: Sanjiv Jaiswal 'Sanjay'
* Illustration: Ajit Narayan
* Translation: S. Jayaraman
* Language: ta
