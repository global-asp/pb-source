# મણિકાંતનનું માદળિયું

##
મણિએ એનું દફ્તર ટેબલ પર મૂક્યું અને એણે ઉંહકારો ભર્યો. એના ખભામાં વાગ્યું હતું પણ વધારે તો માથામાં વાગ્યું હતું. બહુ લાંબુ ચાલ્યું. ગળાનું માદળિયું ઝબક્યું.

“મણિ, તારું દફ્તર જગ્યાએ મૂક!” ટેબલે કહ્યું.

“હા, સાચી વાત, મણિ. આ મારી જગ્યા નથી. ઓરડામાં મારી જગ્યાએ મને મૂકી આવ.”

##
મણિ જાણતો હતો કે દલીલ કરવામાં કંઈ સાર નથી. દફ્તર લઈને એ ઘસડાતો ઓરડામાં ગયો. દફ્તર પાટિયા પર મૂક્યું, બૂટ કાઢીને ફેંક્યા અને પલંગમાં આડો પડ્યો. એણે ઉંહકારો ભર્યો.

“મણિ, તને ઠીક નથી કે શું?” ઓરડાએ પૂછ્યું.

“હું સારો છું, મને એકલો મૂકી દો.”

એણે ગળામાંથી માદળિયું કાઢ્યું અને ભંગારમાં નાંખ્યું. આમ તો ઘરની બધી વસ્તુ 

એની જાસુસી કરી શકે તેમ હતી પણ એ વાત ન કરી શકે.

તેં બે વાર ઉંહકારો ભર્યો, ઓરડાએ ચિંતાતુર અવાજે પૂછ્યું, “તારું માથું દુઃખે છે?”
“પણ મને એકલો મૂકોને,” થોડી વારે કહ્યું, “હા.”

“અરેરે મણિ, જાણીને બહુ દુઃખ થયું.” ઓરડાએ સહાનુભૂતિપૂર્વક પૂછ્યું, “તારી બાને કહેવું પડશે. લાગે છે કે તને ભૂખ લાગી હશે. તેથી જ તારું માથું દુઃખે છે. બોલ, ચા સાથે ગરમાગરમ ભજિયાં થઈ જાય?”

##
વાહ, ચા સાથે ભજિયાં તો મજા પડી જાય. મણિને થયું કે ઓરડાએ બાને એના માથાના દુઃખાવા વિશે કહ્યું નહીં હોય. પણ હવે એને ચિંતા થશે.

“ભલે.”

“સરસ, મેં રસોડાને કહી દીધું છે અને હા, તારા બૂટ એના ઘોડામાં મૂક તો.”

“બૂટના ઘોડાએ કહ્યું, હા મારે ઘણી જગ્યા છે. આવ.”

મણિને થતું હતું કે એણે ઊભા થવું જોઈએ પણ એને મન થતું નહોતું. થતું હતું કે હજી થોડું સૂઈ લે, એ બહુ થાક્યો હતો.

“આવ ને.” બૂટના ઘોડાએ કહ્યું.

એણે આંખો બંધ કરી અને આનંદપૂરમ વિશે વિચારવા લાગ્યો. એની બા એને ગામ કહેતી હતી પણ એને માટે તો એ ઘર હતું.

##
ત્યાંનું વિશાળ ભૂરું-નારંગી આકાશ અને એ ઝૂલતા-ડોલતાં સુંદર પામનાં વૃક્ષો. વહેલી સવારનો સૂસવાટા મારતો પવન સગડી પર શેકાતા પરોઠાંની અદ્-ભૂત સુગંધ લઈને આવતો. ઠંડીના દિવસો મજેના હતા. એ ઠંડી હવા કંઈ શહેરનાં મોટાં મકાનોના એરકન્ડિશનર જેવી નહોતી.

##
ના, ના, ચોમાસું બહું મજેનું હતું. ગામની પેરિયાર નદીને કિનારે વરસાદનાં કેવાં મોટા માટો ફોરાં પડતાં! કેટલું શાંતશાંત બધું! એ બધું પાછું આવે તો!

##
“આવ ને, કેટલી વાર?” બૂટના ઘોડાએ યાદ દેવડાવ્યું.

મણિ ઊંડો નિસાસો નાંખતો ઊભો થયો. કોઈ એને જરૂરી સલાહ આપે તો એને વાંધો નહોતો પણ આ તો હદ થઈ ગઈ. આ તો જેલ જેવું થઈ ગયું છે. કોઈ જ નહીં, બા પણ એને સમજતી નહોતી. મણિએ બૂટ ઘોડામાં મૂક્યા અને રસોડામાં ડોકિયું કર્યું.

ગરમ ભજિયાં ખાઈને એણે ગરમાટો પેદા કરવાનો હતો પણ ‘બાલાજી’એ થોડી ચા ધરી. સ્વાદે તો સાવ મશીનની બને તેવી ચા હતી.

“ચા કેવી હતી?” બાલાજીએ પૂછ્યું.

“ગોમૂત્ર જેવી!”

“આભાર.”

##
મણિનું માદળિયું ‘બીપ’..’બીપ’ કરવા લાગ્યું. એ તો એની બા હતી, એ પૂછતી હતી કે હવે એને ઠીક છે ને કન્ના? માથાનો દુઃખાવો ઓછો થયો કે? બાનો વહાલભર્યો અવાજ સાંભળીને મણિને બહુ સંકોચ થયો.

“બા, માથું હવે બહુ દુઃખતું નથી. તારું કામ કેવું રહ્યું?”

“સરસ, પણ આ કંઈ મારા જૂના આનંદપૂરમ જેવું નથી; તારો દિવસ કેવો ગયો, હેં કન્ના?”

“બહુ સરસ, બા.”

##
કેટલાંયે વર્ષોથી એની બા બહુ મહેનત કર્યાં કરે, એની કેટલીયે ચિંતા કરે, કેટલીયે સંભાળ રાખે! એ તો એની બા અને બાપુ બન્ને હતી, આખા જગતમાં એ જ તો આખો પરિવાર હતી. એનામાં સાચું કહેવાની હિંમત નહોતી, એણે કહ્યું કે બા બહુ મજા આવી.

“સાચ્ચે? તારા દફ્તરે મને કહ્યું કે તને આચાર્યએ બોલાવેલો, શું થયેલું?”

“કંઈ નહીં.”

“મણિ.”

“સાચું બા, કંઈ નથી, દફ્તરને પૂછી જો. એને તો બધી ખબર હોય ને.”

“પણ શું થયું એ તો કહે. અરીસામાં તો જો જરા; જે થયું હોય તે, આપણે એનો ઉકેલ લાવીશું.”

##
“ના, કંઈ નહીં થાય.” મણિ રડુંરડું થઈ રહ્યો, એણે આંસુને રોકવા પ્રયત્ન કર્યો પણ એ તો પેરિયાર નદી પરના વરસાદની જેમ વહેતાં જ રહ્યાં. એન ખબર હતી કે આ ઘર એની માને ખબર આપી દેવાનું કે એનો દીકરો રડતો હતો.

એના પર બરાબર ધ્યાન રખાતું અને ખબર અપાતા. એ જાણતો હતો કે આ તો બધું પોતાના સારા માટે જ થતું હતું અને એની બાને એના માટે કેટલો પ્રેમ હતો!

પણ ક્યારેક એને થતું કે – એણે માદળિયું પકડ્યું અને દોરાને એટલો જોરથી ખેંચ્યો કે એ તૂટી ગયું અને એણે એને કચરાટોપલીમાં નાંખી દીધું. 

એની બૂમોને ગણકાર્યા વગર ઘરમાંથી બહાર નીકળી ગયો.

##
મણિને જરાયે ખ્યાલ ન રહ્યો કે એ કેટલું દોડ્યો કે એ ક્યાં ગયો કે એ ખોવાઈ ગયો! હવે માદળિયા વગર તો એને રસ્તો કોણ દેખાડે?

એને ખબર નહોતી કે ક્યા જવું? પણ શહેરનાં મોટી ઇમારતો કહેતી હતી કે એ ખોવાઈ ગયો છે, કોકે એને પોલીસને સોંપ્યો. એની બાએ એને લઈને આવેલા સારા પોલીસવાળાના આભાર માન્યા. મણિએ બા પાસેથી માદળિયું લઈ લીધું.

એ શરમાયો તો હતો પણ માદળિયું મળી ગયું તેથી રાજી પણ હતો.

“મેં થોડું એવું આયોજન કર્યું છે કે આ ઘર તને થોડી મોકળાશ આપશે. પણ મણિ, એ તારા સારા માટે જ છે ને!”

“ખબર છે,” મણિ બબડ્યો.
“તો તારું આ નાનકડું સાહસ કેવું રહ્યું?”

મણિ ધ્રુજી ઊઠ્યો. શેરીઓ લોકોથી ભરેલી હતી પણ એ બધા જુદા હતા, અજાણ્યા હતા.

##
માદળિયું હોય ત્યારે જાણીતા લોકોથી શેરીઓ ભરેલી હોય. એના મિત્રો હતા એમનાં નામ, એમનું ગમતું સંગીત, કેટલી બધી મજા! માદળિયા વગર તો શેરીની ભીડ પસાર કરવી પણ અઘરું. હવે તો કોઈ એવું કહેનારું નથી કે મણિકાંતનને રસ્તો પાર કરાવી શકો છો.

ત્યારે તેના હીરો વિક્રમ સેવને એણે કહેલું,“યાર મણિ, કેટલા વખતે તને જોયો! આવ બેસ.”

##
દરેક ચીજવસ્તુ સાવ નિર્જીવ હતી.

##
“હા મને હતું જ. પણ મણિ હવે તું જાણે છે ને હવે તારે માદળિયું પહેર્યા વગર ઘરની બહાર પગ મૂકવાનો નહીં. અમને કેટલી ચિંતા થાય?”

“બા, મારી ભૂલ થઈ,” મેં નિયમ તોડ્યો.

“એ કાંઈ બહુ મોટી ભૂલ નથી પણ કન્ના, તું હવે મોટો થયો ને!તારે હવે સમજવું જોઈએ. આપણે કેટલા સુખી છીએ ને?”

મણિને આનંદપુરમ ગામ યાદ આવી ગયું. આ માદળિયું ત્યાં તો કોઈ કામનું નહોતું - એણે માથું હલાવ્યું.

એની બા બહુ સારી હતી. એણ પોતે જમવાનું બનાવ્યું, એ જાતે જ બનાવતી, બાલાજીએ એને મદદ કરી.

##
પછી મણિ દૂધ પીતો હતો અને બાએ એક વાર્તા વાંચી સંભળાવી, પછી વહાલ કરીને માદળિયાને એક ચૂમી ભરી. એ કહી શકે કે બા બહુ થાકી ગઈ હતી.

“બા, જયશ્રીકૃષ્ણ.”

“હા બેટા, જયશ્રીકૃષ્ણ." 

##
“નિરાંતે સૂઈ જા, મચ્છર ન કરડે તેનું હું ધ્યાન રાખીશ.”

“જયશ્રીકૃષ્ણ મણિકાંતન, જયશ્રીકૃષ્ણ બા!” આખું ઘર બબડ્યુ.

##
ચીજવસ્તુઓનું ઇન્ટરનેટ (જોડાણ)

શું તમારું એલારામ જાણે છે કે કાલે તમારે પરીક્ષા છે? તમે એવી રીતે એલારામ ગોઠવી શકો કે એ તમને રિવિઝન જોઈ જવા ઉઠાડે? જો તમે ક્યાંક જાઓ અને ખોવાઈ જાઓ તો તમારા બૂટ તમને પગલ પગલે દોરે ખરા? ના રે ના!

હા, આજે આપણી આજુબાજુની વસ્તુ બધી ફક્ત વસ્તુ જ છે. એમને તમારી કે તમારી ઘરની ચીજવસ્તુની કંઈ ખબર નથી. ઘડિયાળ એ ફક્ત ઘડિયાળ છે, રેડિઓ એ ફક્ત રેડિઓ છે, ઘડિયાળ રેડિઓ વિશ કંઈ જાણતો નથી અને રેડિઓ ઘડિયાળ વિશ કંઈ જાણતો નથી. તેઓ તમારી સાથે કે તમારા ઘરના સાથે કે દુનિયાની કોઈ વસ્તુ સાથે સંકળાયેલા નથી.

પણ હવે ચીજવસ્તુ બદલાવાની છે. ટૂંકમાં જ માણસે બનાવેલી બધી વસ્તુઓ એકબીજા સથે સંકળાઈ જશે. તેનાથી આપણી આજુબાજુ શું થાય છે તે બધું જોવા મળશે. એ વધારે ચાલાક થઈ જશે. તેઓ તમારી માહિતી એકબીજાને આપીને તમારી જરૂરિયાતનું પૂરતું ધ્યાન રાખશે.

તો ટેલિફોનની જેમ પણ ચીજવસ્તુઓનું ઇન્ટરનેટ (જોડાણ) થશે. તો પછી તમને હવે ક્યાં રહેવું ગમશે, મોટા શહેરમાં કે ગામ આનંદપુરમાં? શા માટે? પણ હવે ચીજવસ્તુ બદલાવાની છે. ટૂંકમાં જ માણસે બનાવેલી બધી વસ્તુઓ એકબીજા સથે સંકળાઈ જશે. તેનાથી આપણી આજુબાજુ શું થાય છે તે બધું જોવા મળશે. એ વધારે ચાલાક થઈ જશે. તેઓ તમારી માહિતી એકબીજાને આપીને તમારી જરૂરિયાતનું પૂરતું ધ્યાન રાખશે.તો ટેલિફોનની જેમ પણ ચીજવસ્તુઓનું ઇન્ટરનેટ (જોડાણ) થશે. તો પછી તમને હવે ક્યાં રહેવું ગમશે, મોટા શહેરમાં કે ગામ આનંદપુરમાં? શા માટે?

##
પ્રવૃત્તિ

બારણાં, ખુરશી, ઘડિયાળ, રેડિઓ, પુસ્તકો જેવી તમારા ઘરમાં કે વર્ગમાંની ચીજવસ્તુની ગણતરી કરો. હવે કલ્પના કરો કે તેઓ એકબીજાનું બધું જોઈ-સાંભળી શકે અને વાત પણ કરી શકે. તમારું જીવન તો કેવું બદલાઈ જાય!

##
* License: [CC-BY]
* Text: Anil Menon
* Illustration: Upamanyu Bhattacharyya
* Translation: Aruna Jadeja
* Language: gu
