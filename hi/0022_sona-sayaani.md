# सोना सयानी

##
पापा सोना के लिए लकड़ी की गाड़ी बनाने लगे। 

“मैं भी बनाऊँगी,” सोना ने कहा। 

##
पापा आरी चलाने लगे। 

“मैं भी चलाऊँगी,” सोना ने हाथ बढ़ाया। 

“हाँ, हाँ, पहले ध्यान से देखो,” पापा बोले। 

##
पापा ने पहिए लगाने शुरू किए। 

“मैं भी कील ठोकूँगी,” सोना ने हथौड़ी उठाई। 

“हाँ-हाँ, पहले ध्यान से देखो,” पापा ने समझाया। 

##
गाड़ी तैयार हो गई। पापा धागा लगाने लगे। 

“मगर मैंने पेन्सिल और धागे की रील कहाँ रख दी?” पापा ढूँढने लगे। 

पापा परेशान थे। सोना हँसने लगी,”मैं ढूँढ कर दूँ?” 

##
सोना ने पापा के एक कान के पीछे से पेन्सिल निकाली, और दूसरे कान के पीछे से रील। 

##
“मैं आपको बहुत ध्यान से देख रही थी,” सोना ने कहा। 

##
“सच सोना! तुमने मेरी बहुत मदद की,” पापा ने सोना को प्यार से कहा। 

##
* License: [CC-BY]
* Text: Vinita Krishna
* Illustration: Suvidha Mistry
* Language: hi
