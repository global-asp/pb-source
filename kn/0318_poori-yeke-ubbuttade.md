# ಪೂರಿ ಏಕೆ ಉಬ್ಬುತ್ತದೆ?

##
ಅದಿತಿ ಮತ್ತು ಆರವ ಇಬ್ಬರಿಗೂ ಪೂರಿ ಎಂದರೆ ಬಲು ಪ್ರೀತಿ.

ಹಲ್ವಾ ಪೂರಿ, ಖೀರ್ ಪೂರಿ ಮತ್ತು ಶ್ರೀಖಂಡ ಪೂರಿ.. ಅಬ್ಬಾ ಇವೆಲ್ಲಾ ಎಷ್ಟು ರುಚಿಯಾಗಿರುತ್ತವೆ!

ಚೋಲೆ ಪೂರಿ ಮತ್ತು ಆಲು ಪೂರಿ ಇವು ಕೂಡ ಬೆರಳು ಚೀಪಿಕೊಳ್ಳುವಷ್ಟು ಸವಿ!

ಪೂರಿಗಳೆಂದರೇ ಹಾಗೆ... ಬಲು ರುಚಿ. ನೀವಿವನ್ನು ಯಾವುದೇ ವ್ಯಂಜನದೊಂದಿಗೆ ತಿಂದರೂ ಸವಿಯೇ! ಪೂರಿಗಳನ್ನು ಬಿಸಿಬಿಸಿಯಾಗಿ ಕರಿಯುವಾಗ ಬರುವ ಘಮ ಘಮ ಅಂದರೆ ಆಹಾ!

ಅದ್ಭುತವಾಗಿರುತ್ತದೆಯಲ್ಲವೇ? ಬಿಸಿ ಎಣ್ಣೆಯಲ್ಲಿ ತೇಲುವ, ಗರಿಗರಿಯಾಗಿ ಗುಂಡಗೆ ಉಬ್ಬಿಕೊಂಡ ಚಿನ್ನದ ಬಣ್ಣದ ಪೂರಿಗಳನ್ನು ಕಂಡ ಕೂಡಲೇ ಅದಿತಿ-ಆರವ ಇಬ್ಬರು ಓಡುತ್ತಲೇ ಬಂದು ಹೆಚ್ಚು ಉಬ್ಬಿ, ಗುಂಡಗಿರುವ ಪೂರಿಗೆ ಕೈ ಹಾಕಿಬಿಡುತ್ತಾರೆ!

ಇದೆಲ್ಲಾ ಸರಿ ಆದರೆ ಈ ಪೂರಿ ಉಬ್ಬುವುದಾದರೂ ಹೇಗೆ?ಅದರೊಳಗೆ ಗಾಳಿ ಇದಯೇ? ಇದ್ದರೆ ಅದನ್ನು ಅಲ್ಲಿ ಯಾರು ತುಂಬುತ್ತಾರೆ?

ಅದಿತಿ-ಆರವ ಇಬ್ಬರೂ ತಮ್ಮ ಬಲೂನು ಉಬ್ಬಲೆಂದು ಗಾಳಿ ತುಂಬಿಸುತ್ತಾರೆ. ಅವರ ಅಪ್ಪ ತಮ್ಮ ಬೈಸಿಕಲ್ಲಿನ ಗಾಲಿಯೊಳಗೆ ಪಂಪಿನಿಂದ ಗಾಳಿ ತುಂಬುತ್ತಾರೆ....

##
ಆದರೆ ಅಮ್ಮ ಮಾತ್ರ ಪೂರಿಯನ್ನು ಉಬ್ಬಿಸಲು ಇಂಥ ಯಾವುದೇ ವಿಧಾನ ಬಳಸುವುದಿಲ್ಲ. ಅದರೂ ಅವಳು ಎನ್ನೆಯೊಳಗೆ ಬಿಟ್ಟ ಕೂಡಲೇ ಪೂರಿಗಳು ಉಬ್ಬಿಬಿಡುತ್ತದೆ. ಆಶ್ಚರ್ಯ!

ಮುಂದಿನ ಬಾರಿ ಅಮ್ಮ ಪೂರಿ ಮಾಡಿದಾಗ ನಾವು ಹೋಗಿ ಅದನ್ನೆಲ್ಲಾ ನೋಡಿ ನಮ್ಮ ಪ್ರಶ್ನೆಗಳನ್ನು ಕೇಳೋಣ ಎಂದು ಅದಿತಿ , ಆರವ ನಿರ್ಧಾರ ಮಾಡಿದರು.

ಅಪ್ಪ ಒಂದು ದೊಡ್ಡ ಪಾತ್ರೆಯಲ್ಲಿ ಗೋಧಿಯ ಹಿಟ್ಟನ್ನು ಹಾಕಿ ಅದಕ್ಕೆ ಕೊಂಚ ಎಣ್ಣೆ ಮತ್ತು ಉಪ್ಪನ್ನು ಬೆರೆಸಿ ನೀರು ಹಾಕಿ ಕಲಸಲು ಆರಂಭಿಸಿದರು.

##
ಈ ಹಿಟ್ಟು ತನ್ನ ಮೇಲೆ ಸುರಿಯಲಾದ ನೀರನ್ನು ಹೇಗೆ ಹೀರಿಕೊಳ್ಳುತ್ತದೆ?

ಅದರ ಕಾರಣ ಇಷ್ಟೆ, ಗೋಧಿ ಹಿಟ್ಟಿನೊಳಗಿರುವ ಯಾವುದೋ ಒಂದು ವಸ್ತುವಿಗೆ ತುಂಬಾ ದಾಹವಂತೆ! ನಿಮಗೆ ನೀರಡಿಕೆಯಾದಾಗ ನೀವೇನು ಮಾಡುವಿರಿ? ನೀರು ಕುಡಿಯುತ್ತೀರಿ ಅಲ್ಲವೇ?

ಹಾಗೆಯೇ ಗೊಧಿಯಲ್ಲಿರುವ ‘ಗ್ಲಿಯಾಡಿನ್’ ಮತ್ತು ‘ಗ್ಲುಟೆನಿನ್’ ಎಂಬ ಎರಡು ಬಗೆಯ ಪ್ರೋಟೀನುಗಳು ಇವೆ. ಪ್ರೋಟೀನು ಮತ್ತು ಇನ್ನಿತರ ಅಂತ ರಾಸಾಯನಿಕ ವಸ್ತುಗಳು ‘ಮೊಲಿಕ್ಯುಲ್ಸ್’ ಎಂಬ ಅತಿ ಸೂಕ್ಷ್ಮ ಕಣಗಳಿಂದ ತಯಾರಾಗಿರುತ್ತವೆ. ಈ ಮೊಲಿಕ್ಯುಲ್ ಕಣಗಳಿಗೆ ಸದಾ ನೀರಡಿಕೆ ಆಗಿರುತ್ತದೆ. ಗೋಧಿ ಹಿಟ್ಟಿನ ಮೇಲೆ ನೀರು ಸುರಿದಾಕ್ಷಣ ಈ ಕಣಗಳು ಆ ನೀರನ್ನು ಹೀರಿ ದಪ್ಪವಾಗುತ್ತದೆ. ಹೀಗೆ ಹಿಗ್ಗಿದಾಗ ಅದಕ್ಕೆ ಜಾಗದ ಅಭಾವವಾಗುತ್ತದೆ.

##
ಆರಾಮವಾಗಿರಲು ಸಾಧ್ಯವಾಗುವುದಿಲ್ಲ. ಆದ್ದರಿಂದ ನೀವು ಒಮ್ಮೊಮ್ಮೆ ಆಟವಾಡುವಾಗ ಒಬ್ಬರ ಕೈ ಇನ್ನೊಬ್ಬರು ಹಿಡಿದುಕೊಂಡು ಮಾನವ ಸರಪಣಿ ಮಾಡುವುದಿಲ್ಲವೇ ಹಾಗೆ ಅವುಗಳು ಸಹ ಒಂದಕ್ಕೊಂದು ಅಂಟಿಕೊಂಡು ತಮ್ಮದೇ ಒಂದು ಜಾಲವನ್ನು ಮಾಡಿಕೊಂಡುಬಿಡುತ್ತದೆ.

##
ಅಪ್ಪ ಗೋಧಿ ಹಿಟ್ಟನ್ನು ಕಳಿಸಿ ಕಣಕ ತಯಾರಿಸಿದ್ದಾರೆ. ಈ ಕಣಕವನ್ನು ಇನ್ನೂ ಒಂದಿಷ್ಟು ಮಿದ್ದಲು ಅವರು ಅಮ್ಮನಿಗೆ ಹೇಳಿದರು. ಆಗ ಅಮ್ಮ ಎಣ್ಣೆಯನ್ನು ತನ್ನ ಅಂಗೈಗಳಿಗೆ ಹಚ್ಚಿಕೊಂಡು ಆ ಹಿಟ್ಟನ್ನು ಮಿದ್ದಲು ಆರಂಭಿಸಿದಳು. ಹೀಗೆ ಹಿಟ್ಟನ್ನು ಮಿದುವಾಗಿ ಮಾಡಲು ನಮ್ಮ ಕೈಗಳು ಗಟ್ಟಿಮುಟ್ಟಾಗಿ ಇರಬೇಕು. ಹಿಟ್ಟನ್ನು ಸರಿಯಾಗಿ ಮಿದ್ದದಿದ್ದರೆ ಪೂರಿಗಳು ಉಬ್ಬಲಾರವು ಎನ್ನುತ್ತಾಳೆ ಅಮ್ಮ.

ಈ ಎರಡೂ ವಿಷಯಗಳಿಗೆ ಇರುವ ಸಂಬಂಧವೇನು?
ಇಲ್ಲಿ ಒಂದು ಗುಟ್ಟು ಅಡಗಿದೆ.

ನಾವು ಹಿಟ್ಟನ್ನು ಮಿದ್ದಿದಾಗ ಒಂದನ್ನೊಂದು ಅಂಟಿಕೊಂಡು ಕೂತಿದ್ದ ಸೂಕ್ಷ್ಮ ಕಣಗಳು ಚಾಚಿಕೊಳ್ಳಲು ಶುರುಮಾಡುತ್ತವೆ. ಹೀಗೆ ಅವು ಚಾಚಿದಾಗ ‘ಗ್ಲುಟೆನ್’ ಎಂಬ ಇನ್ನೊಂದು ಹೊಸ ಪ್ರೋಟೀನ್ ಹುಟ್ಟಿಕೊಳ್ಳುತ್ತದೆ.

##
ಈ ಗ್ಲುಟೆನ್ ರಬ್ಬರ್ ಬ್ಯಾಂಡಿನಂತೆ ಉದ್ದವಾಗುವ ಗುಣ ಹೊಂದಿರುವುದರಿಂದ ನಾವು ಈ ಹಿಟ್ಟಿಗೆ ಬೇಕಾದ ಆಕಾರವನ್ನು ಕೊಡಲು ಸಾಧ್ಯವಿದೆ.

ಗ್ಲೂಟೆನ್ ಕಣಗಳು ಸ್ಪ್ರಿಂಗ್ ಇದ್ದಂತಿರುತ್ತದೆ. ಅವುಗಳಲ್ಲಿ ಸುರುಳಿ ಮುರಿಗೆಗಳು ಇವೆ. ಹಿಟ್ಟನ್ನು ಲಟ್ಟಿಸಿದಾಗ ಇವು ಹಿಗ್ಗುತ್ತವೆ, ಲಟ್ಟಿಸುವುದನ್ನು ಬಿಟ್ಟರೇ ಮರಳಿ ಕುಗ್ಗುತ್ತವೆ. ಹೀಗೆ ಮಿದ್ದಿದ ಹಿಟ್ಟಿನಿಂದ ನಮಗೆ ಬೇಕಾದ ಆಕಾರ ರೂಪುಗೊಳ್ಳುತ್ತವೆ.

ಕಲಿಸಿದ ಹಿಟ್ಟನ್ನು ಅಮ್ಮ ಸ್ವಲ್ಪ ಸಮಯದವರೆಗೆ ಪಕ್ಕಕ್ಕೆ ತೆಗೆದಿರಿಸಿದಳು. ಈಗ ಅವಳು ಪಾಯಸವನ್ನು ಮಾಡುತ್ತಿದ್ದಾಳೆ. ಅದಿತಿ, ಆರವ ಇಬ್ಬರೂ ಅಮ್ಮ ಪೂರಿ ಲಟ್ಟಿಸುವ ಸಮಯಕ್ಕೆ ಬರುವುದೆಂದು ತೀರ್ಮಾನಿಸಿ ಹೊರಗೆ ಹೋದರು.

##
ಅಪ್ಪ ಅಮ್ಮ ಇಬ್ಬರೂ ಈಗ ಪೂರಿ ಮಾಡಲು ಅಣಿಯಾಗಿದ್ದಾರೆ. ಅಮ್ಮ ಒಲೆಯ ಮೇಲೆ ಬಾಣಲೆ ಇಟ್ಟು ಅದರೊಳಗೆ ಎಣ್ಣೆ ಹಾಕಿದಳು. ಹಿಟ್ಟಿನ ಮುದ್ದೆಯಿಂದ ಪುಟ್ಟ ತುಣುಕೊಂದನ್ನು ಚಿವುಟಿ ಅವಳು ಪೂರಿಯನ್ನು ಲತ್ತಿಟ್ಟಿಸಿದಳು ಅಪ್ಪ ಅದನ್ನು ಎತ್ತಿ ಕಾಯ್ದ ಎಣ್ಣೆಯೊಳಗೆ ತೇಲಿಬಿಟ್ಟರು. ಒಂದೆರಡೆ ಕ್ಷಣಗಳಲ್ಲಿ ಪೂರಿ ಚೆನ್ನಾಗಿ ಉಬ್ಬಿಕೊಂಡಿತು. ಇದು ಹೇಗೆ ಸಾಧ್ಯವಾಯಿತು?

##
ಪೂರಿ ಬದಲಾವಣೆಗಳಿಗೆ ಹೇಗೆ ಒಳಗಾಗುತ್ತದೆ ಎಂದು ತಿಳಿಯೋಣ. ಹಸಿ ಹಿಟ್ಟಿನ ಉಂಡೆಯನ್ನು ತೆಗೆದುಕೊಂಡು ಲತ್ತಿಸಿದಾಗ ಗ್ಲೂಟೆನ್ ನ ಹಾಳೆಯೊಂದು ತಯಾರಾಗುತ್ತದೆ. ಅನಂತರ ಅದನ್ನು ಬಿಸಿ ಎಣ್ಣೆಯಲ್ಲಿ ಬಿಟ್ಟಾಗ ಪೂರಿಯ ತಳ ಭಾಗವು ಹೆಚ್ಚು ಕಾಯ್ದುಬಿದುತ್ತದೆ.

ಹಿಟ್ಟು ಕಲಿಸಲು ನೀರು ಹಾಕಿದ್ದು ನಿಮಗೆ ನೆನಪಿದೆಯಲ್ಲವೇ? ಈಗ ಕಾಯ್ದ ಎಣ್ಣೆಯಿಂದಾಗಿ ಪೂರಿಯ ಹಿಟ್ಟಿನೊಳಗಿದ್ದ ನೀರು ಆವಿಯಾಗಿಬಿಡುತ್ತದೆ. ಈ ಆವಿಯು ತುಂಬಾ ಶಕ್ತಿಶಾಲಿಯಾಗಿದ್ದು ಗ್ಲುಟೆನ್ ನ ಪದರವನ್ನು ರಭಸವಾಗಿ ಮೇಲಕ್ಕೆ ಎತ್ತಿಬಿಡುತ್ತದೆ. ಆದ್ದರಿಂದ ಪೂರಿ ಉಬ್ಬಿಕೊಳ್ಳುತ್ತದೆ!

ಅಪ್ಪ ಈಗ ಪೂರಿಯನ್ನು ತಿರುಗಿಸಿ ಹಾಕುತ್ತಾರೆ. ಅದರ ಇನ್ನೊಂದು ಭಾಗವೂ ಬಂಗಾರ ಬಣ್ಣದ್ದಾಗಬೇಕಲ್ಲವೇ? ಅನಂತರ ಅದನ್ನು ತೆಗೆದು ತಟ್ಟೆಗೆ ಹಾಕುತ್ತಾರೆ.

##
ಈಗ ನಾವು ಒಂದು ಚಮಚದಿಂದ ಪೂರಿಗೆ ಒಂದು ಸಣ್ಣ ತೂತು ಮಾಡೋಣ.

ಪೂರಿಯೋಳಗಿನಿಂದ ಪುಸ್ಸೆಂದು ಹಬೆ ಹೊರಗೆ ಬರುವುದು ಕಾಣಿಸುತ್ತದೆ. ಹಾಗಾದರೆ ಉಬ್ಬಿದ ಪೂರಿಯಲ್ಲಿ ಗಾಳಿ ಇರಲಿಲ್ಲ. ಆದರೆ ಹಬೆ ಇದೆ ಎಂದು ತಿಲಿಯಿತಲ್ಲವೆ?

##
ಭೇಲ್ ಪೂರಿ, ಆಲೂ ಪೂರಿಗಳಿಗಾಗಿ ಮಾಡಿದ ಪೂರಿಗಳು ಏಕೆ ಚಪ್ಪತೆಟೆಯಾಗಿರುತ್ತದೆ?

ಹೀಗಾಗಲು ಮೂರು ಕಾರಣಗಳು ಇರಬಹುದು.

ಪೂರಿಯನ್ನು ಬಹಳ ತೆಳ್ಳಗೆ ಲಟ್ಟಿಸಿದಾಗ ಅದರಲ್ಲಿ ಸಾಕಷ್ಟು ನೀರಿನ ಅಂಶವು ಉಳಿಯದೆ ಹೋಗುವುದರಿಂದ ಎಣ್ಣೆಯಲ್ಲಿ ಬಿಟ್ಟ ಪೂರಿ ಹಬೆಯನ್ನು ಉತ್ಪಾದಿಸಿ ಒತ್ತಡ ಮೂಡಿಸಲು ಸಾಧ್ಯವಿಲ್ಲದ್ದರಿಂದ ಪೂರಿ ಉಬ್ಬಲಾರದು.

ಕೆಲವೊಮ್ಮೆ ಪೂರಿ ಲಟ್ಟಿಸಿದ ನಂತರ ಅದರಲ್ಲಿ ಮುಳ್ಳು ಚಮಚದಿಂದ ಅದರಲ್ಲಿ ಕೆಲವು ಚಿಕ್ಕ ತೂತುಗಳನ್ನು ಮಾಡಿರುತ್ತಾರೆ. ಹಾಗಾಗಿ ಕರಿಯುವಾಗ ಹಿಟ್ಟಿನೊಳಗಿನ ಹಬೆ ತೂತುಗಳಿಂದ ಜಾರಿಹೋಗುತ್ತದೆ. ಪೂರಿ ಉಬ್ಬುವಿದಿಲ್ಲ. ಈ ರೀತಿಯ ಚಪ್ಪಟೆ ಪೂರಿಗಳನ್ನು ಹೆಚ್ಚು ಕಾಲ ಬಳಸಬಹುದು.

ಪೂರಿಗಳನ್ನು ಅತಿ ಕಡಿಮೆ ಕಾವಿನಲ್ಲಿ ಕರಿದಾಗ ಹಿಟ್ಟಿನಲ್ಲಿ ಹಬೆ ಅತ್ಯಂತ ನಿಧಾನವಾಗಿ ಉಂಟಾಗುವುದರಿಂದ ಒತ್ತಡವಿಲ್ಲದೆ ಪೂರಿ ಉಬ್ಬಲಾರದು.

##
ಪ್ರಯೋಗ: ....ಗೋಧಿ ಹಿಟ್ಟಿನಿಂದ ಗ್ಲುಟೆನ್ ಅನ್ನು ಹೇಗೆ ಪಡೆಯುವುದು

ನೀರನ್ನು ಬಳಸಿ ಗೋಧಿಹಿಟ್ಟನ್ನು ಕಲಸಿ. ಸರಿಯಾದ ಪ್ರಮಾಣದಲ್ಲಿ ನೀರುಹಾಕಿದರೆ ಹಿಟ್ಟು ಜಾಸ್ತಿ ಅಳಕವೂ ಅಥವ ಗಟ್ಟಿಯೂ ಆಗದು. ನಿಮ್ಮ ಅಂಗೈಯನ್ನು ಬಳಸಿ ಹಿಟ್ಟನ್ನು ಚೆನ್ನಗಿ ಹಿಸುಕಿ ನಾದಿರಿ. ಹಿಟ್ಟು, ಪಾತ್ರೆಗೆ ಮತ್ತು ನಿಮ್ಮ ಕೈಗೆ ಅಂಟದಂತೆ ಸ್ವಲ್ಪ ಎಣ್ಣೆಯನ್ನು ಬಳಸಿ. ಹತ್ತು ನಿಮಿಷಗಳ ಕಾಲ ಹಿಟ್ಟನ್ನು ಮುಚ್ಚಿಡಿ.

ಈಗ ದೊಡ್ಡ ಪಾತ್ರೆಯೋಂದರಲ್ಲಿ ಆ ಹಿಟ್ಟನ್ನು ಇನ್ನು ಸ್ವಲ್ಪ ನಿಮಿಷಗಳ ಕಾಲ ನಾದಿಸಿ, ನಂತರ ಹಿಟ್ಟು ಮುಳುಗುವಷ್ಟು ನೀರನ್ನು ಅದರೊಳಗೆ ಹಾಕಿರಿ. ನೀರು ಸಂಪೂರ್ಣವಾಗಿ ಬಿಳಿಯಾಗುವವರೆಗೂ ಅ ಹಿಟ್ಟನ್ನು ನಾದಿರಿ. ಬಿಳಿಯ ನೀರನ್ನು ಚೆಲ್ಲಿ ಶುದ್ಧ ನೀರನ್ನು ಬಳಸಿ, ಈ ವಿಧಾನವನ್ನು ಮತ್ತೆ ಮತ್ತೆ ಮಾಡಿರಿ. ಕಡೆಯಲ್ಲಿ ಉಳಿಯುವ ಹಿಟ್ಟು ನೀರನ್ನು ಬಿಳಿ ಮಾಡುವುದಿಲ್ಲ.

ಅಂದರೆ ಹಿಟ್ಟಿನಲ್ಲಿದ್ದ ’ಸ್ಟಾರ್ಚ್’ ಪದಾರ್ಥವನ್ನೆಲ್ಲಾ ತೆಗೆದು ಬರೇ ’ಗ್ಲೂಟೆನ್’ ಮಿಕ್ಕಿದೆ. ಇದು ಏಕೆಂದರೆ ನೀರಿನಲ್ಲಿ ಸ್ಟಾರ್ಚ್ ಕರಗುತ್ತದೆ ಗ್ಲೂಟೆನ್ ಕರಗುವುದಿಲ್ಲ. ಉಳಿದ ಸಣ್ಣ ಪ್ರಮಾಣದ ಹಿಟ್ಟನ್ನು ತೆಗೆದು ಅದನ್ನು ಉದ್ದನಾಗಿ ಎಳೆಯಿರಿ, ಅದು ’ರಬ್ಬರ್ ಬ್ಯಾಂಡ್’ನಂತೆ ಹಿಗ್ಗುತ್ತದೆ, ಬಿಟ್ಟರೆ ಮತ್ತೆ ಹಳೆಯ ಸ್ಥಿತಿಗೆ ಬರುತ್ತದೆ. ಇದನ್ನು ಸ್ಥಿತಿಸ್ಥಾಪಕತ್ವ ಅಥವಾ ಎಲಾಸ್ಟಿಸಿಟಿ ಎನ್ನುತ್ತರೆ. ಹಿಟ್ಟನ್ನು ಅಗಲವಾಗಿಯೂ ಚಾಚಬಹುದು. ಇದನ್ನು ಒಗ್ಗುವ ಗುಣ ಅಥವಾ ಪ್ಲಾಸ್ಟಿಸಿಟಿ ಎನ್ನುತ್ತಾರೆ.

##
ಪೂರಿ ಮತ್ತು ಗೋಧಿಯ ಬಗ್ಗೆ ಸ್ವಾರಸ್ಯಕರ ವಿಷಯಗಳು

ಸುಮಾರು ಹನ್ನೊಂದು ಸಾವಿರ ವರ್ಷಗಳ ಹಿಂದೆ ಮಧ್ಯಪೂರ್ವದ ದೇಶಗಳಲ್ಲಿ ಕಾಡು-ಗೋಧಿಯನ್ನು ಬೆಳೆಯುತ್ತಿದ್ದರು ಎಂದು ವಿಜ್ಞಾನಿಗಳು ಹೇಳುತ್ತಾರೆ.

ಸಂಸ್ಕೃತ ಜ್ಞಾನಕೋಶವಾದ ಅಭಿಲಾಶಿತರ್ಥ ಚಿಂತಾಮಣಿ ಅಥವಾ ಮಾನಸೋಲ್ಲಾಸ ಕೃತಿಗಳನ್ನು 12ನೆಯ ಶತಮಾನದಲ್ಲಿ ರಾಜನಾಗಿದ್ದ ಸೋಮೇಶ್ವರನು ಬರೆದಿದ್ದನು. ಇದರಲ್ಲಿ ಪೂರಿಯಂತಹ ಖಾದ್ಯದ ಬಗ್ಗೆ ಹೇಳುತ್ತಾರೆ. ಅದನ್ನು ‘ಪಹಾಲಿಕ’ ಎಂದು ಕರೆಯುತ್ತಿದ್ದರಂತೆ. ಹಾಗಾದರೆ ಪೂರಿ ಎಂಟು ನುಉರು ವರ್ಷಗಳಷ್ಟು ಹಳೆಯದು ಅನ್ನಬಹುದು!

ಸಿರಿಯಾದ ಡಮಾಸ್ಕಸ್ ಪ್ರಾಂತ್ಯದಲ್ಲಿ ಉತ್ಖನನ(ನೆಲವನ್ನು ಆಳಕ್ಕೆ ಅಗೆಯುವುದು) ಮಾಡಿದಾಗ ಗೋಧಿಯನ್ನು ಒಂಬತ್ತು ಸಾವಿರ ವರ್ಷಗಳ ಹಿಂದೆಯೂ ಬೆಳೆಯುತ್ತಿದರು ಎಂದು ತಿಳಿದು ಬಂದಿದೆ. ಗೋಧಿ ಬಿತ್ತಲು, ಸುಗ್ಗಿ ಮಾಡಲು ಮತ್ತು ಬೀಸಿ ಪುಡಿ ಮಾಡಲು ಬಳಸುತ್ತಿದ್ದ ಉಪಕರಣಗಳು ಅಲ್ಲಿ ಕಾಣಿಸಿಕೊಂಡಿದ್ದವು.

##
ಚಟುವಟಿಕೆಗಳು

ಪೂರಿಗಳನ್ನು ಜೋಳ, ಸೆಜ್ಜೆ ಅಥವಾ ಅಕ್ಕಿಹಿಟ್ಟಿನಿಂದ ಮಾಡಬಹುದೇ? ಏಕೆ?

ಗೋಧಿಯ ಹಿಟ್ಟಿನಿಂದ ಪೂರಿ ಅಲ್ಲದೆ ಬೇರೆ ಯಾವ ಪದಾರ್ಥವನ್ನು ತಯಾರಿಸುತ್ತಾರೆ?ಹಿಟ್ಟಿನಲ್ಲಿ ನೀವು ತುಂಬಾ ಜಾಸ್ತಿ ನೀರನ್ನು ಹಾಕಿದರೆ ಏನಾಗುತ್ತದೆ?

ಹಿಟ್ಟನ್ನು ಬೇಯಿಸಲು ಕಾವಲಿ(ತವೇ) ಅಥವಾ ತಂದೂರ್ ಬಳಸಿದರೆ ಏನಾಗುತ್ತದೆ?

##
* License: [CC-BY]
* Text: Varsha Joshi
* Illustration: Sonal Gupta
* Translation: Jayashree Deshpande
* Language: kn
