# Je Din Machchri Baraslak

##
अवंती पिटारा चिड़ियाघर केर केर देखभाल करत रहे ᅵ पिटारा चिड़ियाघर केर पिंजरा में  किसिम किसिम केर जीव जन्तु रहलैं, मगर अवंती केर सोबकर से प्यारा संगी रहलक बल्लू , भालू ᅵ बल्लू मटिया रंग केर बड़का और बड़ियार भालू रहलक ᅵ

बल्लू केर चौथा जन्मदिन केर अवसर बेरा अवंती गोटेक छोट भोजी केर अयोजन करलक ᅵ

##
अवंती पूछलक - बल्लू , का तोंय एके बेर में सोब मोमदिया मनके बुझायक परबे ?

बल्लू कहलक - बेशक ! बल्लू अपन छाती के हवा से भइर लेलक ᅵ  बल्लू दम लेइज के फुलैक लगलक फुलालक और फुलालक और आखरी में  हुश.. कैइरके मुँह से हवा बहरलाक ᅵ

##
हवा केर एके झटका से सोब मोमदिया नीझ गेलक ᅵनिझायक से धुंगिया हवा संगे उपरे उठेक लगलक और बद्री से जाय टकरालक ᅵ अचका से  बदरी घिड़कलक और पानी बरसेक लागलक ᅵ

##
अवंती चिल्लालक -   अरे, मच्छरी केर बरसा होवाथे ᅵ

बल्लू अचकचाय के हिने हुने देखेक लगलक ᅵ तब उ बड़का सुन डहुरा उठालक और कुइद कुइद के सोब मच्छरी मन के, जईसन जईसन आकाश से गिरत रहैं,  उकर में ठुरायक लगलक ᅵ

जेतइ बेर डहुरा भैर जात रहे उतई बेर उ मच्छरी मन के लेइज के छोट पोखरी में उझइल के फिर से और उठायक लगिन घुइर आवत रहे ᅵ

##
जब दसवीं बार  उ पोखरा बटे कूइदते कूइदते जात रहे , तो हटात पीछे घुईर के देखलक ᅵपानी केर रेखा गोट बैढ़  जाहे  और अवंती डराय मोराथे ᅵ

##
बल्लू  कुइदते घुइर आलक और अवंती के उठालक और   अपन खांध में बैठालाक ᅵ

अवंती अपन हाथ के बल्लू  केर घेचा केर चैरो ओर रखलक और धन्यवाद देलक ᅵ

तुरन्त बदरी साफ होइ गेलक - वीर दिसेक लगलक - फिर से सोब चमकेक लगलक और  सोब खूब ख़ुशी होलैं ᅵ

##
अवंती कहलक - अब मोंय तोके कहियो मोमदिया बुझायक नी कहबों ᅵ

 बल्लू  पूछलक - का लगिन ?

 अवंती कहलक - "का जाने ? दुबेरा अगर बेंगा बरसेकलगी होले,"  इ कहइके दुइयो मुरूख हँसेक लगलै ᅵ  

##
बल्लू गोटेक भालू आहे I उकर संग में अवंती आहे I अवंती उकर देखभाल करेला I बल्लू केर जन्मदिन में सोब किसिम केर घटना घटेला I इ सोब के देइख   देइख   के अवंती और बल्लू एके संगे संगे कइसन मच्छरी केर बरसा होवेला उके देखैना  और खुश होवैना I

##
* License: [CC-BY]
* Text: Ramendra Kumar
* Illustration: Delwyn Remedios
* Translation: Prabhudan Lawlin Toppo
* Language: sck
