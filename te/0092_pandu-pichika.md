# పండు పిచ్చిక

##
అనగా అనగా చిన్ని అనే ఒక పిచ్చుక ఉండేది. ఒక రోజు చిన్ని బజారుకి వెళ్లి నవనవలాడే ఒక జామపండుని కొనింది. చిన్ని తిరిగి వస్తూంటే, జామపండు జారి ఒక ముళ్ల పొదలో పడిపోయింది. తనకి ఇష్టమైన పండు జారిపోవడంతో చిన్ని చాలా బాధపడింది. ఎలాగైనాసరే దాన్ని తిరిగి పొందాలని అనుకుంది. 

##
దగ్గర్లో పని చేస్తున్న ఒక అబ్బాయి దగ్గరకు చిన్ని వెళ్లింది. 

“బాబూ! నా జామపండు ఒక ముళ్ల పొదలో పడిపోయింది.  నాకు తెచ్చిపెట్టవా?” అంటూ వేడుకుంది. 

ఆ అబ్బాయి “నేనా పని చెయ్యలేను,” అని జవాబిచ్చాడు. 

పైగా “పో!” అన్నాడు. 

##
చిన్ని మండిపడింది. అది అక్కడనుంచి తిన్నగా ఒక రైతు దగ్గరకు వెళ్లింది. 

“నా పండు ఒక ముళ్ల పొదలో పడిపోయింది. నేనొక అబ్బాయిని సాయం చేయమని అడిగాను. సాయం చెయ్యలేదు సరికదా, నన్ను పొమ్మన్నాడు...  కనుక నువ్వు అతన్ని చితక్కొట్టు,” అని కోరింది. 

“నేనాపని చేయను, నువ్వు  పో” అన్నాడు రైతు. 

##
ఆ రైతు పొలంలో గడ్డి మేస్తున్న ఒక ఆవు దగ్గరకి వెళ్లింది చిన్ని. 

“నా పండు ఒక ముళ్లపొదలో జారిపడింది. నేనొక అబ్బాయిని సాయం చేయమని అడిగాను. కానీ, అతడు సాయం చెయ్యలేదు . నేనొక రైతు దగ్గరకు వెళ్లి  ఆ అబ్బాయిని చితక్కొట్టమన్నాను, కానీ అతడు ఆ పని చెయ్యలేదు. కనుక నువ్వా రైతు చేనులోకి వెళ్లి పంటని మేసెయ్యి,” అంది చిన్ని . 

”నేనాపని చెయ్యలేను,” అని ముఖం పక్కకు తిప్పేసుకుంది ఆవు. 

##
చిన్ని ఎగిరి నేరుగా చేపలు పట్టేవాడి దగ్గరకు వెళ్లింది. అతనితో అది ఇలా చెప్పింది. 

“నా పండు ముళ్లపొదలో పడిపోయింది. అబ్బాయి నాకు సాయం చెయ్యలేదు , రైతూ సాయం చెయ్యలేదు, ఆవు కూడా సాయం చెయ్యలేదు, .. కనుక ఆవుని నువ్వు కమ్చీతో చితక్కొట్టు.” 

“నేనాపని చెయ్యలేను ”, అని చెప్పి చేపలు పట్టేవాడు తన వలను మళ్లీ విసిరాడు. 

##
అప్పుడు చిన్ని నేరుగా ఎలుక దగ్గరకు వెళ్లింది. దానితో ఇలా చెపింది: “నాపండు ముళ్లపొదలో పడిపోయింది. నేను అడిగితే అబ్బాయి సాయం చెయ్యలేదు. రైతు సాయం చెయ్యలేదు. ఆవు సాయం చెయ్యలేదు.
చివరకు చేపలు పట్టే జాలరీ కూడా సాయం చెయ్యలేదు . కనుక నువ్వెళ్లి జాలరివాడి వలను కొరికెయ్యి.” 

“నేనాపని చెయ్యలేను,” అని ఎలుక గునగున జారుకుంది. 

##
చిన్ని అక్కడనుంచి నేరుగా ఎగిరి ఒక పిల్లి దగ్గరకు వెళ్లింది. దానితో ఇలా చెప్పింది: “నా పండు జారి ముళ్ల పొదలో పడిపోయింది. నేను సాయం చెయ్యమని అబ్బాయిని అడిగితే సాయం చెయ్యలేదు. రైతు సాయం చెయ్యలేదు. ఆవు సాయం చెయ్యలేదు. చేపలు పట్టే జాలరి సాయం చెయ్యలేదు. చివరకు ఎలుక కూడా సాయం చెయ్యలేదు, కనుక నువ్వా ఎలుకని పట్టుకో.” 

“నేనాపని చెయ్యను,” అంది ఆ పిల్లి. 

##
అప్పుడింక ఏం చెయ్యాలో చిన్నికి తోచలేదు. ఎవరో ఒకరు తను చెప్పినట్లు చెయ్యకపోతారా అనుకుంది. అప్పుడు దానికి తన స్నేహితుడైన చీమ గుర్తుకు వచ్చింది. తన పండును సంపాదించుకునేందుకు చీమ తోడ్పడుతుందని చిన్నికి తెలుసు. 

##
చిన్ని ఎగిరి నేరుగా చీమ ఇంటికి వెళ్లింది. 

అది చీమని చూడగానే, “నా కోసం నువ్వొక పిల్లిని కరుస్తావా?” అని తమాషాగా అడిగింది. 

చీమ “ఓ, తప్పకుండా కుడతా, అదెక్కడుందో చూపించు!” అంది. 

##
ఆ చీమ తన మాట నిలబెట్టుకుని, పిల్లిని కుట్టింది. 

పిల్లి ఎలుకని తరిమింది. 

ఎలుక చేపలు పట్టే జాలరి వలని పరపరా కొరికేసింది. 

జాలరి ఆవుని కమ్చీతో కొట్టాడు. 

ఆవు రైతు పంట తినసాగింది. 

##
రైతు అబ్బాయిని కొట్టాడు. ఆ అబ్బాయి ముళ్లపొదలో పడిన జామపండుని వెతికి పైకి తీసి 

చిన్నికి అప్పగించాడు. 

చిన్ని ఉబ్బితబ్బిబ్బయ్యింది. అది తన స్నేహితుడైన చీమని మనసారా అభినందించింది. 

##
జామపండును గబగబా తినెయ్యాలని చిన్ని ఒక చెట్టు కొమ్మ మీద కూర్చుంది. అది ఒక చిన్న ముక్క కొరికిందో లేదో, కట్టెపుల్ల దాని తల మీద పడింది. నోట్లో  పెద్ద కట్టెపుల్లతో  పైన ఎగురుతున్న ఓ కాకి యాధ్రుచ్చికంగా దాన్ని చిన్ని నెత్తిమీద జారవిడిచింది. చిన్ని మూర్ఛపోయింది. 

అదిగో, అలా శిక్షింపబడింది పెంకి చిన్ని. అదే, ఈ కథకి అంతం. అమ్మమ్మ ఆనందంగా నవ్వింది. 

“అప్పుడు మీ క్లాసులో అందరికన్నా తెలివైన అబ్బాయి ఎవరో అందరికీ తెలుస్తుంది,” అంది. 

##
* License: [CC-BY]
* Text: Venkatramana Gowda
* Illustration: Padmanabh
* Translation: Ambika Ananth
* Language: te
