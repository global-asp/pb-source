# అనుకి ఏమేమి కనిపించాయి?

##
అనుకి వస్తువులు చూడడం అంటే ఇష్టం. 

అవి పెద్దవైనా, చిన్నవైనా, 

కొండల మీది ఇళ్లూ, గోడల మీది చీమలూ. 

##
వంటింట్లోని సామాన్లు, 

అరలలోని సరుకులు. 

తోటలోని వింతలు, 

తను ధరించిన వస్తువులూ. 

##
అనుకి అన్నింటిలో ఆకృతులు 

ఆకారాలు, కనిపిస్తాయి, ఏవీ 

తన దృష్టిని దాటి పోలేవు! 

##
పెంకు పురుగు మీది చుక్కలు, 

చెట్టులోని చక్రాలు, 

మనుషులు చేసిన ఆకారాలు, 

తేనెటీగలు చేసిన ఆకారాలు. 

##
ఆకుల మీద గీతలూ, అలాగే 

తన చేతిలోని రేఖలూ. 

సముద్ర తీరంలోని తడి ఇసుకపై 

తన పాదాల ముద్రలూ. 

##
నీటిలోని అలలూ, 

తన జుత్తులోని నొక్కులు. 

చెట్ల మొదళ్లపైన పుట్ట గొడుగులు, 

గాలిలోని పక్షులు. 

##
తనని ఎన్నో చోట్లకి తీసుకుని వెళ్లే 

పుస్తకంలోని పదాలూ, 

ఎన్నో కొత్త రంగులు 

కొత్త కథలూ, కొంగొత్త మొహాలూ. 

##
ఆమెకి ఏ రంగు వస్తువులంటే 

ఇష్టం అంటే - ఎరుపు! 

తన తమ్ముడు బూ తల మీది మూడు 

అల్లల్లాడే వెంట్రుకలంటే ఆమెకు ఇష్టం. 

##
నాన్న తయారుచేసిన కేకుపై 

మెరుస్తున్న తళుకులు, 

దూరంగా మెరుస్తున్నట్లు 

తనకు కనిపిస్తున్న నక్షత్రాల్లా. 

##
ఆకాశంలో తేలియాడుతున్న 

మబ్బుల్లోని కుందేళ్లు. 

నీడలలోని ఏనుగులు - 

రండి, మీరూ చేసి చూడండి! 

##
తను చూసినవన్నీ అనుకి ఇష్టం. 

చిన్నారి అను చూసినవన్నీ మీరూ చూస్తారా? 

##
* License: [CC-BY]
* Text: Lavanya Karthik
* Illustration: Lavanya Karthik
* Translation: Sugunasri
* Language: te
