# ಸ್ವಚ್ಛ ಬೆಕ್ಕು

##
ಇದು ನನ್ನ ಮನೆ. ಇಲ್ಲಿ ನಾನು,  ಅಮ್ಮ, ಅಪ್ಪ ಮತ್ತು ಚೀನ ವಾಸಿಸುತ್ತೇವೆ. 

##
ಮನೆಯಲ್ಲಿರುವ ಅತ್ಯಂತ ಚೆಂದದ ಕುರ್ಚಿ ನನ್ನದು.ಆದರೆ ತೊಡೆಯೇರಿ ಕೂರುವುದು ಅದಕ್ಕಿಂತ ಚೆಂದ, ಅಲ್ಲವೇ? 

##
ಚೀನ ನನ್ನ ಅಚ್ಚುಮೆಚ್ಚಿನ ಗೆಳತಿ. ಅವಳು ಶಾಲೆಯಿಂದ ಹಿಂದಿರುಗಲು ಕಾಯುತ್ತೇನೆ. 

##
ನೀರು ಇಲ್ಲದೆಯೇ ನಾನು ಸ್ವಚ್ಛವಾಗಿರುತ್ತೇನೆ. ಟಾಮಿಯಂತೆ ನನಗೆ ಸ್ನಾನದ ಅಗತ್ಯವಿಲ್ಲ. 

##
ಶ್... ನಾನು ಬಚ್ಚಿಟ್ಟುಕೊಂಡಿರುವುದು ಯಾರಿಗೂ ಹೇಳಬೇಡಿ. 1...2...3... ನೀನು ಸಿಕ್ಕಿಹಾಕಿಕೊಂಡೆ! 

##
ತೋಟದಿಂದ ನಾನು ಏನಾದರೂ ರುಚಿಯಾದ ತಿಂಡಿ ತಂದರೆ ಅಮ್ಮ ನನ್ನನ್ನು ಬಯ್ಯುತ್ತಾಳೆ. 

##
ನಾನು ಮರಗಳನ್ನು ಹತ್ತಬಲ್ಲೆ. ನಾನು ಜಿಗಿಯಬಲ್ಲೆ.  ನನಗೆ ಇಲ್ಲಿರುವ ಸಂದುಗೊಂದುಗಳೆಲ್ಲಾ ಗೊತ್ತಿದೆ. 

##
ಸಂಜುವಿನ ಮನೆ ಹತ್ತಿರದಲ್ಲೇ ಇದೆ. ಅವನು ಯಾವಾಗಲೂ ನನ್ನನ್ನು ಕೀಟಲೆ ಮಾಡಿ ಸಿಟ್ಟು ಬರಿಸುತ್ತಾನೆ. 

##
ಹುಲಿಯೂ ಬೆಕ್ಕಿನ ಜಾತಿಗೆ ಸೇರಿದ್ದು ಎಂದು ದಯವಿಟ್ಟು ಸಂಜುಗೆ ಹೇಳಿರಿ. ನಮಗೆ ಚೂಪಾದ ಉಗುರುಗಳಿವೆ. 

##
ಕೆಲವೊಮ್ಮೆ ನನ್ನ ಗೆಳೆಯರು ರಾತ್ರಿಯ ಹೊತ್ತು ತುಂಬಾ ಗಲಾಟೆ ಮಾಡುತ್ತಾರೆ. ಅಷ್ಟು ಹೊತ್ತಿಗೆ ನಾನು ಸದ್ದಿಲ್ಲದೆ ಹಾಸಿಗೆಯ ಮೇಲೆ ಮಲಗಿರುತ್ತೇನೆ. 

##
ಬಾಲಗಳೂ ಮಾತನಾಡುತ್ತವೆ! 

ಪ್ರಾಣಿಗಳು ಮತ್ತು ಪಕ್ಷಿಗಳು ನಮಗೆ ಏನಾದರೂ ಹೇಳಬೇಕೆಂದರೆ ತಮ್ಮ ಬಾಲವನ್ನು ಉಪಯೋಗಿಸುತ್ತವೆ ಎಂದು ನಿಮಗೆ ಗೊತ್ತಿತ್ತೇ? ನಾಯಿಗೆ ಖುಷಿಯಾದಾಗ ಅದು ತನ್ನ ಬಾಲ ಆಡಿಸುತ್ತದೆ. ಬೆಕ್ಕಿಗೆ ಸಿಟ್ಟು ಬಂದಾಗ ಅದು ತನ್ನ ಬಾಲವನ್ನು ಉಬ್ಬಿಸುತ್ತದೆ. 

ನಾವು ಆಗಾಗ "ಬೆಕ್ಕಿನಂತೆ ಸ್ವಚ್ಛವಾದ..." ಎನ್ನುತ್ತೇವೆ. ಏಕೆಂದರೆ ಬೆಕ್ಕುಗಳಿಗೆ ನೀರೆಂದರೆ ಆಗುವುದಿಲ್ಲ, ಆದರೂ ಅವು ತಮ್ಮನ್ನು ತಾವು ನೆಕ್ಕಿಕೊಂಡು ದೇಹವನ್ನು ಶುಚಿಯಾಗಿ ಇಟ್ಟುಕೊಳ್ಳುತ್ತವೆ. 

##
* License: [CC-BY]
* Text: Kanchan Bannerjee
* Illustration: Deepa Balsavar
* Translation: Uday Kumar
* Language: kn
