# కమ్మని మజ్జిగా, చల్లని ఐస్ క్రీం లేదా ఫాలూదా?

##
"మీనూ, మనోజ్ మామకి ఒక గ్లాసు మంచి నీళ్ళు తెచ్చి ఇవమ్మ," అని అమ్మ చెప్పింది.

మనోజ్ మామ నన్ను ఊటీకి తీసుకువెళ్ళడానికి వచ్చాడు. "ఊటీకి రైల్లోనే వెళదాము మీనూ! వేసవి కాలమైనా గానీ ఊటీ చాలా చల్లగా ఉంటుంది.
కొండల మీద ఉంది కదా!" అన్నాడు మామ.

##
వసంత కాలానికి, వర్షాకాలానికి మధ్య వస్తుంది వేసవికాలం. సంస్కృతంలో దానిని గ్రీష్మ ఋతువు అంటారు. వేసవికి స్కూల్ మూసివేశారు. నేనూ, నా స్నేహితులూ కూడా ఆరుబయుట ఆడుకోవడానికి ఏమీ సందేహించము కానీ మా అమ్మా నాన్నలే మంమ్మల్ని ఎండ వేడిలో ఆడుకోనివ్వరు. అందుకే మేము చెట్ల నీడలో కూర్చుని, పళ్ళు తింటూ, కథలు చెప్పుకుంటాము.

##
మా ఇంట్లో నిన్న కొత్త సంవత్సరాది పండుగ. దాన్ని మేము ఉగాది అంటాము. ఒక ఏడాదిలో ఎందుకిన్ని కొత్త సంవత్సరపు పండుగలు వస్తాయి? అమ్మమ పచ్చి మామిడి కాయతో పన్నా చేసింది. 

తియ్యతియ్యగా, పుల్లపుల్లగా ఎంతో బాగుంది. జస్మీత్ వాళ్ళ అవ్ము లస్సీ చేసింది. చల్లగా, నిండా వెన్నతో బలేగా ఉంది. క్రిందటి నెలలో ఫర్హాన్ వాళ్ళ అత్త, వాళ్ళ సంవత్సరాది కోసం ఫాలూదా చేసింది. పాలు పాలుగా తియ్యని వాసన వేస్తూ ఉంది.

##
నాన్న ఢిల్లీ వెళ్ళారు. అక్కడేమో వేడిగా, దుమ్ము దుమ్ముగా ఉందని చెప్పారు. పాత రోజుల్లో అయితే మమూలుగా జనాలు వట్టి వేళ్ళ తడికలు, తమ కిటికీలకు కట్టుకొని ఇల్లు చల్లబరచు కొనేవారు.  నాన్న కళ్ళకి ఎండ తగులకుండా నల్ల కళ్ళజోడు పెట్టుకొంటారు. 

##
ఢిల్లీ వేడికి చాలా చెమట పడుతుంది. అలాగే వొంట్లో నుంచి పోయిన నీటిని భర్తీ చేయలంటే ఎన్నో నిమ్మరసాలు తాగవలసి వస్తుందని నాన్న చెప్పారు. మా కోసం మంచి దశేహరి జాతి మామిడి పళ్ళు ఢిల్లీ నుంచి తెస్తానని నాన్న చెప్పారు. 

##
ఎండాకాలం బోలెడంత దుమ్మునీ, వేడినీ తెస్తుంది. కానీ మామిడి కాయలను కూడా తెస్తుంది. నేను వసంతకాలంలో నాటిన చిన్న మెుక్క జ్ఞాపకముందా? 

అది నా ఫ్రెండ్. అది పెరుగుతోంది. దానికిప్పుడు పదిహేడు ఆకులు ఉన్నాయి. ఈ వేసవిలో రోజూ నేను రెండు సార్లు నీళ్ళు పోస్తాను. 

##
అది వర్షం కోసమని వేచి చూస్తోంది అనుకొంటాను. 

వచ్చే ఏడాదైనా అది కాయలు కాస్తుందా? 

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Janaki Rani Turaga
* Language: te
