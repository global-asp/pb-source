# ಸಂತಸ

##
ಮುನ್ನಿ ಮತ್ತು ರಾಜು ಗಾಳಿಪಟ ಹಾರಿಸುತ್ತಿದ್ದರು. ಅದಕ್ಕೆ ಮೂರು ಬಣ್ಣಗಳಿವೆ. ಆ ಗಾಳಿಪಟ ಆಕಾಶದಲ್ಲಿ ಹಾರಿತು. ಅಯ್ಯೋ... ಅದು ಮರದ ಕೊಂಬೆಗಳ ನಡುವೆ ಸಿಲುಕಿಕೊಂಡಿತು. 

##
ಮುನ್ನಿ ಅದನ್ನು ಕಷ್ಟಪಟ್ಟು ಬಿಡಿಸಲು ಪ್ರಯತ್ನಿಸಿದಳು. ಅದರ ದಾರ ತುಂಡಾಯಿತು. ಗಾಳಿಪಟ ಮರದಲ್ಲೇ ಉಳಿದುಕೊಂಡಿತು. 

##
ರಾಜು ಒಂದು ಬಿದಿರಿನ ಗಳ ತಂದ. ಆತ ಮುಂಗಾಲಲ್ಲಿ ನಿಂತು ಪಟ ಮುಟ್ಟಲು ಯತ್ನಿಸಿದ. ಆದರೆ ಬಿದಿರಿನ ಕೋಲು ಸ್ವಲ್ಪ ಗಿಡ್ಡವಾಗಿತ್ತು. 

##
ಏನಿದು? ಗಾಳಿಪಟ ಕದಲಲೇ ಇಲ್ಲ. ಆದರೆ ಬಿದಿರು ಕೋಲಿನಿಂದ ಅಲ್ಲಾಡಿಸಿದ್ದರಿಂದ ಮಾವಿನ ಹಣ್ಣುಗಳು ನೆಲಕ್ಕೆ ಉದುರಿದವು. ಸಿಹಿ ಮತ್ತು ಹುಳಿ ಎರಡೂ ಇದ್ದವು.

ರಾಜು ಮತ್ತು ಮುನ್ನಿ ಮಾವಿನಹಣ್ಣುಗಳನ್ನು ಬಾಯಿ ಚಪ್ಪರಿಸುತ್ತಾ ತಿನ್ನತೊಡಗಿದರು! ಅವರಿಬ್ಬರಿಗೂ ತುಂಬಾ ಖುಷಿ ಆಯಿತು. ಅಷ್ಟರಲ್ಲಿ ಗಾಳಿ ಜೋರಾಗಿ ಬೀಸಿತು. ಗಾಳಿಯಲ್ಲಿ ಪಟ ಹಾರತೊಡಗಿತು. 

##
ಹಕ್ಕಿಯೊಂದು ತನ್ನ ಮರಿಗಳಿಗೆ ಹಾರಾಡುವುದನ್ನು ಕಲಿಸುತ್ತಿತ್ತು. ಮರಿಹಕ್ಕಿಗಳಿಗೇನೋ ಸ್ವಲ್ಪ ಭಯ. ಆಗ ಅಮ್ಮ ಹಕ್ಕಿ ಹೇಳಿತು, "ಚಿಂತೆ ಮಾಡಬೇಡಿ, ಆ ಪಟದ ದಾರವನ್ನು ಕಚ್ಚಿ ಹಿಡಿಯಿರಿ." 

##
ಆ ಮರಿಹಕ್ಕಿಗಳೆಲ್ಲಾ ಒಟ್ಟಾಗಿ ತಮ್ಮ ಕೊಕ್ಕುಗಳಿಂದ ಗಾಳಿಪಟದ ದಾರ ಕಚ್ಚಿ ಹಿಡಿದವು. ಈ ಹಾರಾಟದ ಕಲಿಕೆ ತುಂಬಾ ಮಜಾ ಕೊಟ್ಟಿತು! 'ವಾವ್! ನಾವೀಗ ಹಾರುತ್ತಿದ್ದೇವೆ' ಎನ್ನುತ್ತಾ ಚಿಲಿಪಿಲಿಗುಟ್ಟಲು ಅವು ಬಾಯಿ ತೆರೆದಾಗ, ದಾರ ಅವುಗಳ ಬಾಯಿಯಿಂದ ಕಳಚಿಕೊಂಡಿತು. ಅವು ತಮ್ಮ ಪುಟ್ಟ ರೆಕ್ಕೆಗಳನ್ನು ಸಂತಸದಿಂದ ಪಟಪಟನೆ ಬಡಿದವು. 

##
ಗಾಳಿಪಟ ನಿಧಾನವಾಗಿ ಇಳಿಯಿತು. ನೆಲಕ್ಕೆ ತಲುಪಿತು. ಮೊಲ ಒಂದಕ್ಕೆ ಈ ತ್ರಿವರ್ಣ ಪಟ ಕಣ್ಣಿಗೆ ಬಿತ್ತು. ತನ್ನ ಪಂಜದಲ್ಲಿ ಅದನ್ನು ಹಿಡಿಯಲು ಪ್ರಯತ್ನಿಸಿತು. 

##
ಆದರೆ, ಚೂಪಾದ ಉಗುರು ತಗುಲಿ ತೆಳ್ಳಗಿನ ಪಟ ಹರಿಯಿತು. 

##
ಮೊಲ ಗೋಳೋ ಎಂದು ಅಳಲು ಆರಂಭಿಸಿತು. 

##
ತಾಯಿ ಮೊಲ ಪಟದಿಂದ ಚಂದದ ಮಾಲೆ ಮಾಡಿ ಬಾಗಿಲಿಗೆ ಕಟ್ಟಿತು. ಮೊಲಗಳೆರಡೂ ಖುಷಿಯಿಂದ ಕುಣಿದಾಡಿದವು. 

##
ತಾಯಿ ಮೊಲ ಪಟದಿಂದ ಚಂದದ ಮಾಲೆ ಮಾಡಿ ಬಾಗಿಲಿಗೆ ಕಟ್ಟಿತು. ಮೊಲಗಳೆರಡೂ ಖುಷಿಯಿಂದ ಕುಣಿದಾಡಿದವು. 

##
* License: [CC-BY]
* Text: Pankaj Chaturvedi
* Illustration: Ajit Narayan
* Translation: Ishwar Daitota
* Language: kn
