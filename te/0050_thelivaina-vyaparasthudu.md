# తెలివైన వ్యాపారస్తుడు

##
శ్రింగేరి శ్రీనివాస్ కి ఆరోజు కలిసిరాలేదు

తన పొలంలో పండిన అరటి పళ్ళు మార్కెట్ లో అమ్మబోతే ఎవ్వరూ కొనలేదు వద్దన్నారు

##
అతని కుటుంబ సభ్యులు వద్దన్నారు
పక్కిళ్ళకు వెళ్లి అడిగాడు వాళ్ళు వద్దన్నారు
స్నేహితుల దగ్గరకు వెళ్లి అడిగాడు వాళ్ళు కూడ వద్దంటే వద్దన్నారు

##
ఎప్పుడూ తీసుకునే అరటి పండ్ల వ్యాపారస్తుల దగ్గ రికి వెళ్ళాడు . వాళ్ళు వద్దన్నారు.

ఆఖరికి ఆవులు కూడా తినకుండా పారిపోయాయి

##
"అరటి పళ్ళు చాలా బాగున్నాయి తియ్యగా వున్నాయి అయితే మా దగ్గర చాలా వున్నాయి ఇంక మేము తినలేము అందుకే వద్దు" అందరిది ఒకటే మాట

##
పాపం శ్రింగేరి శ్రీనివాస్ ఏమిచేస్తాడు

బోలడంత పంట చక్కటి అరటి పండ్లు

ఎక్కువ రోజులు నిలవ ఉండవు పాడయి పోతాయి

ఏమి చెయ్యాలి ?

##
ఎవరి సలహా అయినా తీసుకోవాలని అనుకున్నాడు

వాళ్ళ పల్లెటూరికి దగ్గరలో దొడ్డూరు అనే ఒక పట్నం లో రైతు సెంటర్ కి వెళ్లి వాళ్ళని అడుగుదామని అనుకున్నాడు

##
అక్కడ ఎవరైనా సలహా ఇవ్వకపోతారా అనుకుని మంచి అరటి గెలలు తీసుకుని అక్కడకు వెళ్ళాడు

##
తరువాత కొన్ని రోజులకి ఇంటికి వెళ్ళాడు ఇప్పుడతను విచారంగా లేడు  చాల సంతోషంగా ఉన్నాడు మళ్లీ అరటి చెట్లు పంట వేసాడు

##
ఈసారి అరటి పండ్లు కొనమని ఎవ్వరని అడగలేదు ఎవ్వరికి ఒక్క పండు కూడా ఇవ్వలేదు

##
తన కుటుంబ సభ్యులకి గాని స్నేహితులకి గాని చుట్టుపక్కల వాళ్ళకి గాని అస్సలు ఇవ్వలేదు

##
మార్కెట్ లో అమ్ముకునే వ్యాపారస్తులకి కూడా ఇయ్యలేదు ఆవులకు కూడా తినడానికి ఇయ్యలేదు

##
అందరు కుతూహలంగా చూస్తున్నారు, ఎవరికీ ఏమి అర్థం కావట్లేదు పళ్లన్నీ ఎక్కడికి తీసుకు వె డుతున్నాడా అని

##
ఇలా ఉండగా ఒక రోజు పొరుగింటి శివన్న వాళ్ళ ఇంట్లో పూజ కి ఏర్పాట్లు చేసుకున్నాడు

##
దేవుడి పూజకి 108 అరటిపండ్లు సమర్పించడానికి తీసుకురమ్మని అడిగాడు పూజారి

##
శివన్న వెంటనే శ్రింగేరి శ్రీనివాస్ దగ్గరికి వెళ్లి "ఇంతకుముందు వద్దన్నాను క్షమించు దేవుడి పూజ కోసం 108 అరటిపండ్లు కావాలి, తప్పకుండా ఇస్తావు కదా " అని అడిగాడు

##
"అలాగే , నా అరటిపండ్ల పంట ఇప్పుడే సిద్ధం అయ్యింది బహుశ పక్వం అయిపోవచ్చు నువ్వు పూజ ఏర్పాట్లు చేసుకో నేను వస్తాను నీకు సహాయపడతాను సరేనా వెళ్ళు" అన్నాడు శ్రీనివాస్

##
పూజ మొదలయింది.

మొత్తం ఊరి లో అందరూ వచ్చారు. 

పూజారి మంత్రాలు చదవడం మొదలు పెట్టారు

##
108 అరటిపళ్ళు దేవుడికి నైవేద్యం పెట్టాలి

##
అప్పుడే శ్రింగేరి శ్రీనివాస్ పెద్ద సంచి పట్టుకుని వచ్చాడు

##
బాగ్ నుంచి జాగ్రత్త గా 27 పాకెట్స్ తీసి దేవుడి ముందు ఉన్న హోమం ముందు ఉంచాడు.

అవన్నీ అరటి ఆకు లో కట్టి ఉన్నాయి

##
"శ్రేష్టమయిన అరటి పండ్లతో చేసిన హల్వా ఎస్ ఎస్ ఫార్మ్స్" అని ప్రతి ప్యాకెట్ మీద రాసి ఉంది

ఒక ప్యాకెట్ తీసి పూజారి కి ఇచ్చాడు

##
4 అరటి పండ్ల గుజ్జు కలిపి   చేసిన స్వీట్ ఒక ప్యాకెట్ లో ఉంది

ఇదిగో ఈ  27 పాకెట్స్ మొత్తం కలిపి 108 అరటి పండ్లు

##
పూజారి మంత్రాలు చెప్పడం కూడా మర్చిపోయి ఆశ్చ్యర్య పోయి అలా చూస్తూ ఉండి పోయాడు

అందరూ నిశ్చబ్దం గా ఉండి పోయారు అంతలో ఒక చిన్న పాప నవ్వడం మొదలెట్టింది

##
అక్కడకి వచ్చిన వారందరూ నవ్వుతూ చప్పట్లు కొడుతూ ఉన్నారు

##
శ్రింగేరి శ్రీనివాస్ తన అరటి పండ్ల తో ఏమి చేసాడో ఇప్పుడు అందరికి అర్ధం అయ్యింది అనుకుంటా

ఎంతో తెలివిగా తన పొలంలో పండిన అరటి పండ్లు వినియోగించి చక్కగా వ్యాపారం చేసాడు

##
అరటి పళ్ళ గురించి కొన్ని విషయాలు తెలుసుకుందామా

ఇంగ్లీష్ లో బనానా అంటారు ఈ పదం అరబిక్ భాషలో " వేలు "అనే పదం నుండి వచ్చింది

ప్రపంచంలో అరటి పళ్ళ ను పండించే దేశాల్లో ఇండియా ముందు ఉంది

ఇండియా లో 120 రకాల అరటి పండుతాయి

త్రిచీ లో ఉన్న" నేషనల్ రీసెర్చ్ సెంటర్" లో 1200 రకాల ఉత్పత్తు లు ఉన్నాయి

అరటి పళ్లలో ఉన్న మినరల్స్ (ఖనిజాలు )మన మేధా శక్తి ని పెంచుతాయి

చదువుకునే విద్యార్ధులకి మంచి చురుకు గాను శక్తి వంతము గాను ఉంచుతాయి

ఇండియా లో అరటి పండ్లతో ఎన్నో రకాలైన తీపి పదార్థాలు చేస్తారు

కేరళ లో పాయసం, కర్ణాటక లో రసాయన, ఇంకా అరటి పళ్ళ హల్వా ,కేకు, గుర్ మిట్టాయి ,పుడింగ్స్ ,అరటి పళ్ళ తో జామ్స్ ఇంకా ఎన్నో వెరైటీస్ చేసుకోవచ్చు

##
* License: [CC-BY]
* Text: Rohini Nilekani
* Illustration: Angie & Upesh
* Translation: ramakuru mrao
* Language: te
