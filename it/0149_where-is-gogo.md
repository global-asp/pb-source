# Dov'è Gogo?

##
Toto amava gli animali e lavorava in uno zoo.

Un giorno, vide che la gabbia del gorilla Gogo era vuota.

Spaventato, Toto si mise a cercarlo.

##
Gogo deve essere andato verso la giungla, pensò Toto.

Guardò dietro ogni cespuglio, dietro ogni albero.

Gli animali della foresta osservano Toto. che non riusciva a trovare Gogo da nessuna parte.

##
Toto tirò fuori il suo binocolo e perlustrò la zona al di là del fiume.

Forse Gogo si trovava là?

##
Gogo non si vedeva, allora Toto fece un respiro profondo e si tuffò nel fiume.

E se Gogo stesse trattenendo il respiro e si fosse nascosto sott'acqua?

##
Moti, il cane, ebbe pietà di lui.

Abbaiò e guardò verso il negozio vicino.

Ah! Finalmente Toto aveva un indizio.

##
Toto spalancò la porta del negozio.

Gogo era là che mangiava felice delle banane.

Che disordine aveva fatto!

Toto lo guardò, senza riuscire a dire una parola.

##
Caro lettore, cara lettrice, ti piacerebbe lavorare in uno zoo?

Che cosa ti divertirebbe di più fare se lavorassi in uno zoo?

Quante banane pensi che riesca a mangiare un gorilla in una volta sola?

Tu quante banane mangi?

##
* License: [CC-BY]
* Text: Mala Kumar, Manisha Chaudhry
* Illustration: Soumya Menon
* Translation: Gabriella Broccoli
* Language: it
