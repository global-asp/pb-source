# ಗೋಳ ಎಂಬ ವೃತ್ತ

##
ನಾನು ಗೋಳ ಎಂಬ ವೃತ್ತ. 

ನಾನೆಂದರೆ ಎಲ್ಲರಿಗೂ ಇಷ್ಟ. 

ನೀವು ನನ್ನನ್ನು ಎಲ್ಲೆಲ್ಲೂ, ಯಾವಾಗ ಬೇಕಾದರೂ ಕಾಣಬಹುದು. 

##
ಸೂರ್ಯ ನನ್ನಂತಯೇ ಕಾಣುತ್ತಾನೆ. 

ಆತನ ಬಿಸಿ ಏರಿದರೆ ನಿಮಗೊಂದು ಕೊಡೆ ಬೇಕು. 

ಅದು ನನ್ನ ಅರ್ಧ ಭಾಗದಂತೆ ಕಾಣುತ್ತದೆ. 

##
ರಾತ್ರಿಯಾದರೆ, ನಗುಮುಖದ ಚಂದಿರನು ಕೂಡ ನನ್ನಂತೆಯೇ ಗೋಚರಿಸುತ್ತಾನೆ. 

ಅದನ್ನು ನೋಡಲು ನಿಶಾಚರಿ ಗೂಬೆಗೂ ನನ್ನಂತೆಯೇ ಕಣ್ಣುಗಳಿವೆ. 

##
ದಪ್ಪನೆಯ ಕಲ್ಲಂಗಡಿಗಳು, ಸೇಬುಗಳು, ಕಿತ್ತಳೆಗಳು, ಟೊಮ್ಯಾಟೋಗಳು ಮಾತ್ರವಲ್ಲದೆ ಪುಟ್ಟ ನಿಂಬೆಯೂ ನನ್ನನ್ನೇ ಹೋಲುತ್ತವೆ! ಆಹಾ... ಮಿಠಾಯಿ! ನೀರೂರಿಸುವ ರಸಗುಲ್ಲಗಳು, ಸಕ್ಕರೆಪಾಕದ ಜಾಮೂನುಗಳು ಸವಿಸವಿ ಲಡ್ಡುಗಳು... ನನ್ನನ್ನೇ ಹೋಲುವ ಕೆಲವು ಸಿಹಿತಿಂಡಿಗಳು. 

##
ಪ್ರಾಣಿಗಳ ಮೈಮೇಲಣ ಅಲಂಕಾರಕ್ಕೂ ನಾನು ಬೇಕು. ಈ ಚಿರತೆ, ಆ ಬೊಟ್ಟು ಹರಿಣಗಳ ಚರ್ಮದ ಮೇಲೆಲ್ಲ ನನ್ನದೇ ಚಿತ್ತಾರವಿದೆ. ಜೀರುಂಡೆ, ಪತಂಗಗಳಿಗೂ ನನ್ನ ಅಚ್ಚು ಇರಬೇಕು! 

##
ಆಟದ ಬಯಲಿಗೆ ಬಂದರೆ ಚೆಂಡಾಗಿ ನಾನು ಪ್ರತ್ಯಕ್ಷ,

ಸುತ್ತುವ ಸುರುಳಿ ಮತ್ತಿತರ ಸಂತಸದ ಆಟದ ಪರಿಕರಗಳಾಗಿ ಇರುತ್ತೇನೆ! 

##
ಗೊತ್ತಿಲ್ಲವೇ, ಲಾರಿ, ವಿಮಾನ, ಕಾರು, ಸೈಕಲ್‌ ಯಾವುದೂ ಮುಂದೆ ಸಾಗದು ನನ್ನ ನೆರವಿಲ್ಲದೆಯೇ. 

##
ಆದರೂ ನನ್ನನ್ನು ಕಂಡರೆ ಇಷ್ಟವಾಗದ ಸ್ಥಳವೊಂದಿದೆ. 

ಅದುವೇ, ನಿಮ್ಮ ಪರೀಕ್ಷೆಯ ಅಂಕಪಟ್ಟಿ! 

ಮಿತ್ರರೇ, ಬೇಸರಿಸದಿರಿ! ಅಲ್ಲಿರಲು ನನಗೂ ಇಷ್ಟವಿಲ್ಲ. 

ಅದನ್ನು ಬದಲಾಯಿಸಲು ನೀವು ಕಷ್ಟಪಟ್ಟು ಓದಬೇಕು ತಾನೇ? 

##
* License: [CC-BY]
* Text: Jagdish Joshi
* Illustration: Jagdish Joshi
* Translation: Ishwar Daitota
* Language: kn
