# ಮೊಲ ಮತ್ತು ಆಮೆ

##
ಮೊಲ ಮತ್ತು ಆಮೆ ನಡುವೆ ನಡೆದ ಓಟದ ಸ್ಪರ್ಧೆ ನೆನಪಿದೆಯಲ್ಲ? ಆ ಓಟದ ಸ್ಪರ್ಧೆ ನಂತರ, ಪ್ರಾಣಿಗಳ ರಾಜ್ಯದ ತುಂಬಾ ಎಲ್ಲರೂ ಆಮೆ ಮತ್ತು ಮೊಲದ ಬಗ್ಗೆಯೇ ಮಾತನಾಡತೊಡಗಿದರು. ಎಲ್ಲಾ ಕಡೆಯೂ ಅವುಗಳದ್ದೇ ಸುದ್ದಿ ಹರಡಿತು. 

##
ಇದಾದ ಮೇಲೆ ಪಕ್ಕದ ಕಾಡಿನ ರಾಜನ ಜೊತೆ ಈ ಕಾಡಿನ ರಾಜ ಒಂದು ಮಾತುಕತೆ ನಡೆಸಬೇಕಾಗಿ ಬಂತು. ತುರ್ತಾಗಿ ಆ ಮಾತುಕತೆ ನಡೆಯಬೇಕಿತ್ತು. ಆದರೆ ರಾಜನಿಗೆ ಇಲ್ಲಿಯೂ ಬೇರೆ ಕೆಲವು ಪ್ರಮುಖ ಕೆಲಸಗಳಿದ್ದವು. ಆದ್ದರಿಂದ ಇದ್ದಕ್ಕಿದ್ದಂತೆ ಪಕ್ಕದ ರಾಜ್ಯಕ್ಕೆ ಹೋಗುವಂತಿರಲಿಲ್ಲ. ಅದಕ್ಕಾಗಿ ಮೊಲ ಮತ್ತು ಆಮೆಯನ್ನೇ ರಾಜ ತನ್ನ ಪ್ರತಿನಿಧಿಗಳನ್ನಾಗಿ ಕಳಿಸಲು ಯೋಚಿಸಿದ. 

##
ವಿಶೇಷ ಗೌರವದಿಂದ ಕಂಡವು. ತಾನು ಗೆದ್ದೆನೆಂದು ಆಮೆ ಅಹಂಕಾರ ಪಡಲಿಲ್ಲ. ಹಾಗೆಯೇ, ಮೊಲ ತಾನು ಸೋತದ್ದು ಅವಮಾನ ಎಂದುಕೊಂಡು ಆಮೆಯ ಮೇಲೆ ಹಗೆ ಸಾಧಿಸಲು ಹೋಗಲಿಲ್ಲ. 

##
ಇದಾದ ಮೇಲೆ ಪಕ್ಕದ ಕಾಡಿನ ರಾಜನ ಜೊತೆ ಈ ಕಾಡಿನ ರಾಜ ಒಂದು ಮಾತುಕತೆ ನಡೆಸಬೇಕಾಗಿ ಬಂತು. ತುರ್ತಾಗಿ ಆ ಮಾತುಕತೆ ನಡೆಯಬೇಕಿತ್ತು. ಆದರೆ ರಾಜನಿಗೆ ಇಲ್ಲಿಯೂ ಬೇರೆ ಕೆಲವು ಪ್ರಮುಖ ಕೆಲಸಗಳಿದ್ದವು. ಆದ್ದರಿಂದ ಇದ್ದಕ್ಕಿದ್ದಂತೆ ಪಕ್ಕದ ರಾಜ್ಯಕ್ಕೆ ಹೋಗುವಂತಿರಲಿಲ್ಲ. ಅದಕ್ಕಾಗಿ ಮೊಲ ಮತ್ತುಆಮೆಯನ್ನೇ ರಾಜ ತನ್ನ ಪ್ರತಿನಿಧಿಗಳನ್ನಾಗಿ ಕಳಿಸಲು ಯೋಚಿಸಿದ. 

##
"ನಿಮ್ಮಿಬ್ಬರಲ್ಲಿ ಯಾರಾದರೂ ಸರಿ, ಪಕ್ಕದ ರಾಜ್ಯಕ್ಕೆ ಹೋಗಬೇಕು. ನಾನು ಹೇಳ ಬೇಕಾಗಿರುವ ವಿಚಾರವನ್ನು ಆ ರಾಜನಿಗೆ ತಿಳಿಸಿ, ಅವನಿಂದ ವಿಚಾರ ತಿಳಿದುಕೊಂಡು ಬರಬೇಕು. 

##
ಒಂದೇ ದಿನ ಕಾಲಾವಕಾಶ," ಎಂದು ರಾಜನು ಆಮೆ ಮತ್ತು ಮೊಲಕ್ಕೆ ಅಪ್ಪಣೆ ಮಾಡಿದ. 

##
ಪಕ್ಕದ ರಾಜ್ಯಕ್ಕೆ ಹೋಗಬೇಕಾದ ದಾರಿ ಸುಲಭದ್ದಾಗಿರಲಿಲ್ಲ. ಕಲ್ಲುಮುಳ್ಳಿನ ಹಾದಿಯಾಗಿತ್ತು. ಅಲ್ಲದೆ ನಡುವೆ ಎರಡು ನದಿಗಳು ಇದ್ದವು. ಆಮೆಯಾಗಲಿ, ಮೊಲವಾಗಲಿ ಕಷ್ಟವಿಲ್ಲದೆ ಹೋಗುವಂತಹ ದಾರಿ ಅದಾಗಿರಲಿಲ್ಲ. ಒಂದೇ ದಿನದಲ್ಲಂತೂ ಸಾಧ್ಯವೇ ಇರಲಿಲ್ಲ. 

##
ಆ ಮೊಲ ಮತ್ತು ಆಮೆ ಒಂದೆಡೆ ಕೂತು ಯೋಚಿಸಿದವು. ತಮ್ಮಿಬ್ಬರಲ್ಲಿ ಯಾರೇ ಒಬ್ಬರಿಂದ ಈ ಕೆಲಸ ಆಗಲಾರದು. ಅದಕ್ಕೆ ಇಬ್ಬರೂ ಜೊತೆಯಾಗಿ ಹೋಗೋಣ. ದಾರಿಯಲ್ಲೆಲ್ಲಾ ಮೊಲ ತನ್ನ ಬೆನ್ನಿನ ಮೇಲೆ ಆಮೆಯನ್ನು ಕೂರಿಸಿಕೊಂಡು ಓಡಬೇಕು. ನದಿ ಬಂದೊಡನೆ ಆಮೆ ತನ್ನ ಬೆನ್ನಿನ ಮೇಲೆ ಮೊಲವನ್ನು ಕೂರಿಸಿಕೊಂಡು ನದಿ ದಾಟಬೇಕು. ಹೀಗೆ ಅವೆರಡೂ ನಿರ್ಧಾರ ಮಾಡಿದವು. ಈ ಯೋಚನೆ ಬಂದಿದ್ದರಿಂದ ಅವೆರಡಕ್ಕೂ ಆತಂಕ ನಿವಾರಣೆ ಆಯಿತು. 

##
ಮಾರನೇ ದಿನ ಬೆಳಗ್ಗಯೇ ಎರಡೂ ತಯಾರಾದವು. ರಾಜನ ಸಂದೇಶ ತೆಗೆದುಕೊಂಡು ಪ್ರಯಾಣ ಹೊರಟವು. ಮೊಲ ತನ್ನ ಬೆನ್ನಿನ ಮೇಲೆ ಆಮೆಯನ್ನು ಕೂರಿಸಿಕೊಂಡು ಜೋರಾಗಿ ಓಡಿತು. ದಾರಿಯ ನಡುವೆ ನದಿ ಎದುರಾಯಿತು. 

##
ಆ ಆಮೆ, ಮೊಲವನ್ನು ತನ್ನ ಬೆನ್ನಿನ ಮೇಲೆ ಕೂರಿಸಿಕೊಂಡು ನದಿ ದಾಟಿಸಿತು. ನಂತರ ಮೊಲ ಮತ್ತೆ ಆಮೆಯನ್ನು ಹೊತ್ತುಕೊಂಡು ಓಡಿತು. ಮತ್ತೊಂದು ನದಿ ಎದುರಾದಾಗ ಆಮೆ ತನ್ನ ಕೆಲಸ ಮಾಡಿತು. ಹೀಗೆ ಎರಡೂ ಜೊತೆಯಾಗಿ ತಮ್ಮ ಗುರಿಯನ್ನು ಬಹುಬೇಗ ತಲುಪಿದವು. 

##
ಆ ರಾಜನೊಡನೆ ಮಾತುಕತೆ ಮುಗಿಸಿಕೊಂಡು ವಾಪಾಸ್ಸಾದವು. 

##
ಪರಸ್ಪರ ಸಹಕಾರದಿಂದಾಗಿ, ತಮ್ಮ ರಾಜ ಹೇಳಿದ್ದಕ್ಕಿಂತಲೂ ಬೇಗನೆ ಅವು ಕರ್ತವ್ಯ ಮುಗಿಸಿ ಮರಳಿದ್ದವು. 

##
ಈ ಚಿತ್ರಕ್ಕೆ ಬಣ್ಣ ತುಂಬಿರಿ .

##
ಈ ಚಿತ್ರಕ್ಕೆ ಬಣ್ಣ ತುಂಬಿರಿ .

##
* License: [CC-BY]
* Text: Venkatramana Gowda
* Illustration: Padmanabh
* Language: kn
