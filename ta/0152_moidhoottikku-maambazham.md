# மொய்தூட்டிக்கு மாம்பழம்

##
அப்பொழுது கோடை விடுமுறை நடந்து கொண்டிருந்தது.

##
"அதோ பார், மாலு!" கத்தினான் மொய்தூட்டி.

##
"எவ்வளவு பெரிய, கனிந்த மாம்பழங்கள்! எனக்கு அதில் கொஞ்சமாவது கிடைத்தால் எவ்வளவு நன்றாக இருக்கும்!" பெருமூச்சு விட்டான் மொய்தூட்டி.

##
"ஹ்ம்ம்..." யோசித்தாள் மாலு. "நமக்குத் தேவை ஒரு அசுரன். அவன் மரத்தை உலுக்கி மாம்பழங்களைக் கீழே விழச்செய்வான்!"

##
உடனே அவர்கள் வீட்டிற்கு ஓடி, பாட்டியின் மந்திர மாயாஜாலப் புத்தகத்தில் அசுரர்களை  வரவழைப்பதற்கு ஏதேனும் குறிப்பு இருக்கிறதா என்று பார்த்தனர்.

"இதோ பார்! நமக்கு வேண்டிய மந்திரம்," கூச்சலிட்டாள் மாலு.

##
"ஆணியுடன் சாவிகளும் இடுவாய் கொதிக்க

காசுகளும் சேர்ப்பாய் மந்திரம் சிறக்க...

##
"அரிசியும் பகடையும் மேலிட்டுக் கண்மூட,

அசுரனும் வருவானே அனைவரும் பயந்தோட!"

##
தீடீரென ஒரு பெரிய சத்தம் வீட்டையே உலுக்கியது. மாலுவும் மொய்தூட்டியும் வெளியே ஓடினர். வானம்  பச்சையாகவும் சூரியன் வெளிரியும் போயிருந்தது!

##
ஒரு பெரும் மின்னல் வானைப் பிளந்தது. அதனைத் தொடர்ந்து ஒரு பயங்கரமான குரல், மேகக்கூட்டத்தின் நடுவிலிருந்து ஒலித்தது.

##
"இந்த ஆமாசுரனை எழுப்புமளவிற்கு யாருக்கு இங்கே துணிச்சல்?!" என்று கர்ஜித்தான். " ஆஹா! மாம்பழ வாசனை வருகிறதே! எத்தனையோ நூற்றாண்டுகளாக நான் மாம்பழங்களைத் தொடக்கூட இல்லை! இப்பொழுது கிடைக்கும் அத்தனையும் சாப்பிடாமல் விடுவதில்லை!"

##
ஆமாசுரன் வாயை அகலத் திறந்து தன்னைச் சுற்றி இருந்த அத்தனையையும் விழுங்கத் தொடங்கினான். வானத்திலிருந்த மேகங்களையும் கூட உண்டுவிட்டான்!

##
"அடடா! நாம் ஏன் இந்த மந்திர தந்திரங்களோடு விளையாடினோம்? ஆமாசுரன் மேகங்களையெல்லாம் தின்றுவிட்டான். அடுத்து மரத்திலிருக்கும் அத்தனை மாம்பழங்களையும் விழுங்கிவிடுவான். பிறகு..."

##
"அதோ பார் அம்மும்மா! அவள் நமக்கு உதவுவாள்!" கத்தினாள் மாலு. பாட்டியிடம் ஓடி, நடந்த அத்தனையும் அவளிடம் கூறினர் சிறுவர்கள்.

அம்மும்மா பெரிதாக சிரித்தாள். "ஆமாசுரன் பார்க்கப் பயங்கரமானவன்தான். ஆனால் அசுரர்களுக்கு தண்ணீரென்றால் பயம்! அவர்களுக்கு சுத்தமாக  இருப்பதே பிடிக்காது!"

##
அம்மும்மா தன் நீல நிறப் புடவையை வானை நோக்கிச் சுண்டிவிட்டாள்.   

##
உடனே மழை மேகங்கள் தோன்றின.

##
மழை பொழியத் துவங்கியது!

##
"ஆஆஆஆஆஆ!! குளிர்கிறதே! நன்றாக நனைந்து சுத்தம் வேறு ஆகிவிட்டேன்! என்ன கொடுமை!!"

##
பூம்! ஆமாசுரன் திடீரென்று தோன்றிய  ஒரு வெள்ளொளிக் கடலில் காணாமல் போனான்.

##
மொய்தூட்டி மரத்திலிருந்து விழுந்துகொண்டிருந்த மாம்பழங்களை நோக்கி உற்சாகமாக ஓடினான்.

##
* License: [CC-BY]
* Text: Sreedevi Gopakumar
* Illustration: Greystroke
* Translation: Bhuvana Shiv
* Language: ta
