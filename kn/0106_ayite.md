# ಹೀಗಾಗಿದ್ದರೆ?

##
ನನ್ನ ಹೆಸರು ಶ್ಯಾಮ್,  ನನಗೆ ಹತ್ತು ವರ್ಷ ವಯಸ್ಸು.

ನೋಡಲು ನಾನು ಸ್ವಲ್ಪ ತೆಳ್ಳಗಿದ್ದೇನೆ,  ಆದರೆ ಬಹಳ ಧೈರ್ಯವಂತ !

ಶಾಲೆಗೆ ಹೋಗಲು ಏಳುವುದರಲ್ಲಿ ಸ್ವಲ್ಪವೂ ಮಜವಿಲ್ಲ.

ಏಳುವಾಗ ಎಷ್ಟು ನಿದ್ದೆ ಎಂದರೆ, ಬೀಳುತ್ತೇನೆ ಅನಿಸುತ್ತೆ.

##
ಹಲ್ಲುಜ್ಜಲು ಶುರು ಮಾಡಿದಾಗ ಕಣ್ಣುಗಳು ಮುಚ್ಚಿಕೊಂಡು ಬಿಡುತ್ತವೆ ಅಮ್ಮ ಬೇಗಬೇಗನೆ ದೋಸೆ

ಮಾಡುತ್ತಿರುವುದು ಕೇಳಿಸುತ್ತಿದೆ.

ನನ್ನ ಮನಸ್ಸು ನಿಧಾನವಾಗಿ ಅಲೆದಾಡಲು ಪ್ರಾರಂಭಿಸುತ್ತದೆ, ಮತ್ತು ಬಹಳ, ಬಹಳಷ್ಟು

ಆಲೋಚನೆಗಳು ಹರಿದಾಡತೊಡಗುತ್ತವೆ.

##
ಒಂದು ವೇಳೆ ನನ್ನ ಕತ್ತು ಹತ್ತು ಪಟ್ಟು ಉದ್ದವಾಗಿದ್ದಿದ್ದರೆ ?

ಅರ್ಧ ಶಾಲೆಯಲ್ಲಿ, ಅರ್ಧ ಮನೆಯಲ್ಲಿ..... ನಾನು ಎಲ್ಲಿರುತ್ತಿದ್ದೆ?

##
ಒಂದು ವೇಳೆ ನನ್ನ  ಕಾಲುಗಳು ಮರಗಳಂತೆ ಎತ್ತರ ಇದ್ದಿದ್ದರೆ ?

ಆಗ ನಮ್ಮ ಶಾಲೆಯ ಕಟ್ಟಡ ನನ್ನ ಮೊಣಕಾಲುದಷ್ಟು ಮಾತ್ರ ಇರುತ್ತಿತ್ತು!

##
ಒಂದು ವೇಳೆ ನನ್ನ ತೋಳುಗಳು ಬಹಳ ಬಲಿಷ್ಟವಾಗಿದಿದ್ದರೆ?

ಆಗ ಅಮ್ಮನನ್ನು ಎತ್ತುವುದು ಕಷ್ಟವಾಗುತ್ತಿರಲಿಲ್ಲ!

##
ಒಂದು ವೇಳೆ ಎಲ್ಲಾ ವಸ್ತುಗಳು ನನ್ನ

ಹಲ್ಲುಗಳಿಗೆ ಮೃದುವಾಗಿದ್ದರೆ ?

ಏನೆನೆಲ್ಲಾ ನಾನು ತಿನ್ನಬಹುದಾಗಿತ್ತು

ಎಂದು ಯೋಚಿಸಿ!

##
ಒಂದು ವೇಳೆ ನನ್ನ ಹೊಟ್ಟೆ

ಪೂರ್ತಿಯಾಗಿ ಗುಂಡಗಿದ್ದಿದ್ದರೆ?

ನನ್ನ ಸ್ನೇಹಿತರೆಲ್ಲರೂ ಅದರ ಮೇಲೆ

ಕುಣಿದು ಕುಪ್ಪಳಿಸಬಹುದಾಗಿತ್ತು!

##
ಒಂದು ವೇಳೆ ನನಗೆ ದೊಡ್ದ

ಮತ್ತು ಅಗಲವಾದ ಕಿವಿಗಳಿದಿದ್ದರೆ?

ದೂರದ್ದು,   ಹತ್ತಿರದ್ದು  ಎಲ್ಲವೂ

ನನಗೆ ಕೇಳಿಸುತ್ತಿತ್ತು!

##
ಒಂದು ವೇಳೆ ನನಗೆ ಏನಾದರೂ  - ಅಷ್ಟರಲ್ಲಿ ಅಮ್ಮ ಕೂಗಿದಳು,

“ಶ್ಯಾಮ್  ಶಾಲೆಗೆ ಹೊತ್ತಾಗುತ್ತದೆ,  ನೀನು ಏನು ಯೋಚನೆ ಮಾಡುತ್ತಿರುವೆ?”

##
ನಾನು ಇನ್ನೂ ಕೈಯಲ್ಲಿ ಬ್ರಶ್ ಹಿಡಿದು ನಿಂತ್ತಿದ್ದೇನೆ, ನಸುನಗುತ್ತಾ,

ನನ್ನ ರಹಸ್ಯ ಲೋಕದ ಬಗ್ಗೆ ಯೋಚಿಸುತ್ತೇನೆ.

##
* License: [CC-BY]
* Text: Hari Kumar Nair
* Illustration: Hari Kumar Nair
* Translation: Aparna Prasanna
* Language: kn
