# Onder my bed!

##
Ek het wakker geword in die nag, ek het so dors gevoel. Ek wou gaan water haal, maar eers moes ek onder die bed kyk vir my pantoffels.  

##
O, my hemel! Daar is 'n tier onder my bed!

##
Wat moet ek nou maak?

##
Moet ek vir mamma roep? Wat as die tier grom?

##
Moet ek net weer probeer slaap? Maar ek is nie meer moeg nie, en wat van die tier onder my bed? 

##
Dan skakel iemand die lig aan. Mamma staan by die deur. 

##
"Wat het gebeur my liefie?"

"Het jy my geroep?" vra mamma. 

##
Ek wys met my vinger na die tier onder my bed. Mamma buk en kyk onder die bed, sy trek die tier onder my bed uit.

##
"Die is nie 'n tier nie" sê mamma. 

Dis my dik geel en swart jas met die groot blink knope wat blink soos ń  tier se oë.

##
Ek was bang vir niks! Mamma gaan haal vir my water. 

##
Nou gaan ek lekker slaap en droom van tiere wat glinster in die son diep in die woud!

##
* License: [CC-BY]
* Text: Anupa Lal
* Illustration: Suvidha Mistry
* Translation: Karen Hart
* Language: af
