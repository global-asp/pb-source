# आत्ता नाही, आत्ता नाही

##
आजी गं आजी, 

मी खाऊ हे लाडू? 

“आत्ता नको बाळा, उद्या खा.” 

उद्या का? मला हवेत आत्ताच. 

##
आजोबा, आजोबा,  मी जाऊ बाहेर खेळायला?  “आत्ता नको बाळा, झोप झाल्यावर जा.” झोपल्यानंतर का?  मला जायचंय आत्ताच. 

##
आई गं आई,  मी घालू हे नवे कपडे? 

“आत्ता नाही बाळा, बाहेर जाताना घाल.

” बाहेर जाताना का? मला हवेत आत्ताच. 

##
बाबा, बाबा,  मी उघडू हे छान छान खोकं?  “आत्ता नाही, आत्ता नाही, थोडा दम धर बघू.” दम का धरू? 

मला उघडायचंय आत्ताच. 

##
अशी कशी ही मोठी माणसं? 

आत्ता नाही, आत्ता नाही. 

मला खूप राग आला. तसाच मी झोपलो. 

##
दुसर्‍या दिवशी लवकर उठून, 

स्वयंपाकघरात गेलो तर काय, 

आजी म्हणाली, “खा हे लाडू आत्ता.” 

##
आजोबा म्हणाले, “चल, खेळूया क्रिकेट 

आत्ता.” आई म्हणाली, “घाल हे नवे कपडे आत्ता.” 

बाबा म्हणाले, “उघड हे छान छान खोकं आत्ता.” 

आणि सगळे एका सुरात ओरडले, 

“हॅपी बर्थडे.” 

##
* License: [CC-BY]
* Text: Rohini Nilekani
* Illustration: Ruchi Shah
* Translation: Sandhya Taksale
* Language: mr
