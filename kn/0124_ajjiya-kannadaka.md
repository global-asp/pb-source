# ಅಜ್ಜಿಯ ಕನ್ನಡಕ

##
ಅಜ್ಜಿ ತಮ್ಮ ಕನ್ನಡಕ ಕಳೆಯುತ್ತಿರುತ್ತಾರೆ. “ಅದನ್ನು ನಾನೆಲ್ಲಿ ಇಟ್ಟೆ?” ಎಂದು ಕೇಳುತ್ತಲೇ ಇರುತ್ತಾರೆ. ಕನ್ನಡಕ ಇಲ್ಲದೆ ಅವರು ತಮ್ಮ ಕನ್ನಡಕವನ್ನು ಹುಡುಕಲು ಆಗುವುದಿಲ್ಲ. 

ಅದಕ್ಕಾಗಿ ಅವರಿಗೆ ನಾನು ಬೇಕು. ಅವರ ಕಣ್ಣಾಗಿರಲು, ಕನ್ನಡಕವನ್ನು ಹುಡುಕಲು! 

##
ಕೆಲವೊಮ್ಮೆ ಅವರ ಕನ್ನಡಕ ಸ್ನಾನದ ಮನೆಯಲ್ಲಿರುತ್ತದೆ.  ಅಥವಾ ಅವರ ಮಂಚದ ಮೇಲೆ.

ಅಥವಾ ಅವರ ತಲೆಯ ಮೇಲೆ. 

ಆಗ ನಾನು ಹೇಳುವೆ "ಅಜ್ಜಿ, ಅದು ನಿನ್ನ ತಲೆಯ ಮೇಲಿದೆ!"

##
“ಅಯ್ಯೋ! ಎಂಥ ಪೆದ್ದಿ ನಾನು. ಧನ್ಯವಾದಗಳು ಜಾಣೆ,” ಎಂದು ಅಜ್ಜಿ ಕಿಲಕಿಲನೆ ನಗುತ್ತಾ ಹೇಳುತ್ತಾರೆ. 

ಆದರೆ, ಈ ಬಾರಿ ನನಗೆ ಅಜ್ಜಿಯ ಕನ್ನಡಕ ಇನ್ನೂ ಸಿಕಿಲ್ಲ. 

##
ನಾನು ಎಲ್ಲಾ ಕಡೆ ಹುದುಕಿಯಾಗಿದೆ. ಎಲ್ಲಾ ಮಾಮೂಲು ಜಾಗಗಳಲ್ಲಿಯೂ... 

ಅವರ ತಲೆಯ ಮೇಲೆ, ಸ್ನಾನದ ಮನೆಯಲ್ಲಿ, ಅವರ ಕಪಾಟಿನಲ್ಲ, ಪೂಜೆಯ ಹಲಗೆಯ ಮೇಲೆ, ಅವರ ಮೆಚ್ಚಿನ ಕುರ್ಚಿಯ ಕೆಳಗೆ, ಊಟದ ಮೇಜಿನ ಮೇಲೆ.... ಉಹುಂ... ಕನ್ನಡಕ ಇಲ್ಲ. ಅದು ಎಲ್ಲಿ ಇರಬಹುದು? 

##
ಸರಿ, ನಾನೀಗ ಒಬ್ಬ ಒಳ್ಳೆಯ ಪತ್ತೆದಾರಳಾಗಲು ನಿರ್ಧರಿಸಿದೆ. ಅಜ್ಜಿ ಈ ದಿನವಿಡೀ ಏನೆಲ್ಲ ಮಾಡಿದರು ಎಂದು ತಿಳಿಯುವ ನಿರ್ಧಾರ ಮಾಡಿದೆ.. 

##
“ನಾನಿವತ್ತು ಹೆಚ್ಚು ಏನೂ ಮಾಡಿಲ್ಲ. ವೀಣಾ ಅವರ ಅತ್ತೆಯು ಮನೆಗೆ ಬಂದರು. ಅವೆಳೆಷ್ಟು ಹರಟೆ ಹೊಡೆಯುವವಳು! ನಾವು ಅದೆಷ್ಟು ಕಪ್ ಚಹಾ ಕುಡಿದೆವು. ಜೊತೆಗೆ ಅವಳು ನಿನ್ನ ತಾಯಿ ಮಾಡಿದ ಎಲ್ಲ ಲಾಡುಗಳನ್ನೂ ತಿಂದುಬಿಟ್ಟಳು,” ಎಂದರು ಅಜ್ಜಿ. 

##
ರಾಜು ಹೇಳಿದ, “ಅಜ್ಜಿಗೆ ಇವತ್ತು ಬಿಡುವೇ ಇರಲಿಲ್ಲ. ಅವರು ಮುಖ್ಯಮಂತ್ರಿಗಳಿಗೆ ತಮ್ಮ ಪಿಂಚಣಿ ಬಗ್ಗೆ ಕಾಗದ ಬರೆದರು.” 

##
ಅಮ್ಮ ಹೇಳಿದಳು, “ಅವರು ತುಂಬ ಹೊತ್ತು ನಿನ್ನ ಚಿಕ್ಕಮ್ಮನ ಜೊತೆ ಮಾತನಾಡಿದರು. ರಾಜುವಿನ ಸ್ವೆಟರ್ ಹೆಣೆದು ಮುಗಿಸಿದರು. ನಂತರ, ಒಂದು ಚಿಕ್ಕ ವಾಯು ಸಂಚಾರಕ್ಕೆ ಹೋದರು.” ಈಗ ನನಗೆ ಕೆಲವು ಸುಳಿವುಗಳು ಸಿಕ್ಕವು. ನಾನು ತಕ್ಷಣ ಈ ಹೊಸ ಜಾಗಗಳಲ್ಲಿ ಹುಡುಕಿದೆ. ಆಹಾ! ನನಗೆ ಕಾಣೆಯಾಗಿದ್ದ ಕನ್ನಡಕ ಸಿಕ್ಕಿತು! 

##
ಕನ್ನಡಕವನ್ನು ಉಣ್ಣೆಯಲ್ಲಿ ಸುತ್ತಿ ತಮ್ಮ ಪೆನ್ನಿನ ಪಕ್ಕದಲ್ಲಿ, ಫೋನಿನ ಕೆಳಗೆ ಮೇಜಿನ ಮೇಲೆ ಇಟ್ಟಿದ್ದರು. ಜೊತೆಗೆ ಅರ್ಧ ತಿಂದು ಬಿಟ್ಟಿದ್ದ ಲಾಡು ಕೂಡ ಅಲ್ಲಿ ಇತ್ತು ! 

ನಾನು ದುಡ್ಡು ಕೂಡಿಟ್ಟು, ಅಜ್ಜಿಯ ಮುಂದಿನ ಹುಟ್ಟು ಹಬ್ಬಕ್ಕೆ ಇನೊಂದು ಕನ್ನಡಕವನ್ನು ತಂದು ಕೊಡುವೆ! 

##
* License: [CC-BY]
* Text: Rohini Nilekani
* Illustration: Tanaya Vyas
* Translation: Geetha M.
* Language: kn
