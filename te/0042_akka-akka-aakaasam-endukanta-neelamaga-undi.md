# అక్కా, అక్కా ఆకాశం ఎందుకు నీలంగా ఉంటుంది?

##
అక్కా, అక్కా, నేనప్పుడప్పుడు అనుకుంటాను... 

ఏమమనుకుంటావు తమ్ముడూ, నువ్వేమనుకుంటావు? 

నేను అలోచిస్తాను,

ఆకాశం ఎందుకంత నీలంగా ఉంటుంది? 

ఎందుకని అయ్యిండవచ్చును,

చెప్పు తమ్ముడూ ఎందుకని? 

నేననుకుంటాను...  

చెప్పు తమ్ముడూ,నువ్వేమనుకుంటున్నావు? 

##
నేననుకుంటాను... 

ఒక వేళ ఆకాశం అనేది సముద్రం

తిరిగ తిప్పబడినదా అని,

మబ్బుల పడవలు

అలవోకగా పైకీ, క్రిందకూ తేలుతూ

ఒక మహా పెద్దదయిన ప్లాస్టిక్ దుప్పటి లాంటిది

ఆ తిరగ తిప్పబడిన సముద్రాన్ని పూర్తిగా కప్పుతూ, లోపల ఉంచుకుందని. 

##
ఒకొక్కసారి ఆ ప్లాస్టిక్ దుప్పటి అక్కడక్కడా కొంచెం

చిరిగితే, ప్లాస్టిక్ చిరుగుతుంది కదా, 

అలాగే... అప్పుడు వాన వస్తుంది. 

ఆకాశం సముద్రం కాబట్టి, సముద్రాలు నీలంగా ఉంటాయి కాబట్టి,

ఆకాశం కూడా నీలంగా ఉంటుంది.

నేను తెలివైనవాణ్ణి కదా అక్కా?

చూసావా అక్కా,

నాకు తెలుసు కదా రహస్యాలు? 

##
నువ్వు బహుశః సరిగ్గానే చెప్పావేమో

కానీ తమ్ముడూ,

నేను పుస్తకాల్లో ఇంకోలా చదివాను. 

అయితే అక్కా చెప్పు మరి,

నువ్వు ఇంతింత లావు పుస్తకాల్లో

ఏం చదివావో? 

ముందు నువ్వు చెప్పు తమ్ముడూ, నువ్వేమనుకుంటున్నావో! 

##
ఆకాశం నీలంగా ఉండటానికి

ఇంకేం కారణాలుండగలవు? 

నేననుకుంటున్నానూ... 

చెప్పు తమ్ముడూ, నువ్వేమనుకుంటున్నావో? 

నేననుకుంటున్నాను

ఆకాశంలో ఉంటున్న ముసలవ్వ తన పొడవాటి నీలం చీరను ప్రతిరోజు ఉతికి 

ఉదయం ఎండలో ఆరవేస్తుంది. 

ఎగరేసుకుపోకుండా! అందుచేత 

##
ఓ! నిజంగా తెలివైనవాడివే  తమ్ముడూ

ఓ తమ్ముడూ నువ్వు తెలివైనవాడివే!

నువ్వు చెప్పేది నిజమే కావచ్చు కూడా 

కానీ, నేను చదివిన పుస్తకాల్లో   అలా లేదు

మరి ఆ పుస్తకాలు ఏం చెప్పాయి అక్కా,

ఏం చెప్పాయి? 

నువ్వేమనుకుంటున్నావు తమ్ము డూ నువ్వేమనుకుంటున్నావు? 

నేననుకుంటున్నాను, నేననుకుంటున్నాను... 

చెప్పు తమ్ముడూ, నువ్వేమనుకుంటున్నావు? 

##
నేననుకుంటున్నాను... 

ఒకానొక హోలిరోజు,  ఎంతో కాలం క్రితం

దుకాణాల్లో అన్ని రంగులు అయిపోయాయి. 

ఒక్క నీలం రంగు తప్ప. 

ఆ రోజు నీలం రంగు నిండిన మనుషుల చేతుల్లోంచి ఒక అతిపెద్ద నీలం రంగు బుడగ లేచింది, అది పైకి పోతూ  పోతూ ఆకాశానికి చేరింది.  

దాంతో ఆకాశం అంతా నీలం రంగు అయిపోయింది. 

##
ఆకాశంలో నివశించే ముసలవ్వ

ప్రతిరోజు ఆకాశాన్ని తోముతుంది

మబ్బు దూదితో, ఆ మరకను పోగొట్టటానికి! 

కానీ ఆ మరక పోలేదు సరికదా, 

పెద్దది అయిపోయింది. 

ఆ నీలం రంగు వలన ఆకాశం నీలంగా ఉండిపోయింది. 

అంతేనా అక్కా, ఇప్పుడు నీకు తెలిసిందా,

ఆకాశం నీలంగా ఎందుకుంటుందో?

##
నేను తెలివైనవాణ్ణి కదా అక్కా? 

నువ్వు తెలివైనవాడివే అనుకో,

నువ్వు చెప్పింది నిజం కూడా కావచ్చు. 

కానీ

నేను చదివిన పుస్తకాల్లో అలా లేదు. 

అయితే, చెప్పక్కా.

పుస్తకాల్లో నువ్వు ఏం చదివావో? 

##
పుస్తకాల్లో ఏమని ఉందంటే... 

మన నీలం మరియు ఆకుపచ్చ రంగు భూమి చుట్టూ వాయువు ఒక లావు దుప్పటీ లాగ ఉంది . 

ఆ దుప్పటీ ఎన్నో చిన్న చిన్న అణువులతో నేయబడింది

##
అసలు సూర్యుడి కిరణాలు

బంగారు రంగు కాదు,

తెలుపు రంగులో ఉంటాయి.

ఆ తెలుపు రంగు కూడా

ఇంద్రధనస్సు లాంటి తెలుపు. 

ఇంద్రధనస్సులోని అన్ని రంగులు ఊదా, ముదురునీలం, నీలం, ఆకుపచ్చ, పసుపు,

నారింజ రంగు, ఎరుపు ఈ రంగులన్నీ కలిస్తే

అవి తెల్లగా కనిపిస్తాయి. 

ఈ ఇంద్రధనస్సు కిరణాలే, వాయుమండలాన్ని దాటుకుని భూమి మీదకు ప్రసరిస్తాయి. 

##
పుస్తకాలు చెప్పాయి వాతావరణం గుండా ఈ ఇంద్రధనస్సు రంగులు మనని చేరుతాయని. 

కానీ, ఆకాశం నీలంగా ఉంటుంది అక్కా ,

ఊదా రంగు, పసుపుపచ్చ, ఆకుపచ్చగా కాదు! 

విను తమ్ముడూ, నేనేం చెప్తునానో నీకు అర్ధం అవుతుంది. 

వాతావరణంలోని కణాలు కాస్త పక్షపాతం చూపుతాయి. 

##
అ ఎరుపు, పసుపు, నారింజ కాంతిని

వాటి ద్వారా  ప్రసరింపజేస్తాయి,

ఎక్కువగా ఆకుపచ్చరంగుని కూడా. 

కానీ , నీలం రంగుని కాస్త కష్ట పెడతాయి!

అవి ఏం చేస్తాయి అక్కా , అవి ఏం చేస్తాయి? 

చెప్పు అక్కా నాకు, అవి ఏం చేస్తాయి? 

##
ఆ కోట్ల కణాలకి సూర్యకాంతి గట్టిగా తగిలినప్పుడు నీలం రంగు కాంతిని వెనక్కి తిప్పికొడతాయి.

అవి ఎక్కడి నుండి వచ్చాయో ...అక్కడకి! 

అప్పుడు ఆ నీలం రంగు ఆకాశం 

అంతా అలుముకుంటు౦ది. 

అందుచేత తమ్ముడూ, 

ఆకాశం నీలంగా ఉంటుంది. 

##
ఇది నిజమా అక్కా? 

అది నాకు తెలియదు

కానీ, తమ్ముడూ,

కానీ, నేను చదివిన పుస్తకాలన్నిటిలో

ఇదే వ్రాసి ఉంది. 

ఇంకా తెలుసుకోండి 

ఆకాశం నీలంగా ఎందుకుంది?

సూర్యకిరణాల్లో ఇంద్రధనస్సులో ఉండే సప్తవర్ణాలు ఉంటాయి. ఆ వర్ణాలేమిటో మీ అందరికి తెలుసు ఊదారంగు, ముదరు నీలం, నీలం, ఆకుపచ్చ, పసుపుపచ్చ, నారింజరంగు, ఎరుపు. 

సూర్యుని కిరణాలు మనదాకా వచ్చేందుకు ముందు వాయుమండలాన్ని దాటాలి. ఈ వాయుమండలంలో అణువులు నిండి ఉంటాయి. 

నిజానికి ఈ రంగులు ద్యుదాకర్షక తరంగాలు.  తేడా ఏంటంటే, ఒకొక్క రంగు కిరణాల యొక్క పొడవు వేరు వేరుగా ఉంటుంది. ఇదే కారణం వలన ఒక్కొక్క రంగు కిరణాలలో వాయుమండలంలోని అణువులతో ఉండే పరస్పర క్రియాత్మకత ఒక్కొక్కలా ఉంటుంది. 

సూర్యకిరణాలు వాయుమండలంలోని అణువులతో ఢీ కొన్నప్పుడు, అన్నింటికంటే పొట్టిగా ఉన్న నీలం రంగు కిరణాలు వెదజల్లబడతాయి. మిగతా రంగుల కిరణాలు, పొడుగ్గా ఉండడం చేత తక్కువగా విస్తరిస్తాయి. నీలంరంగు తరంగాలు అధికంగా ఉండటం వలన ఆకాశం మనకి నీలంగా కనిపిస్తుంది. 

ఈ ప్రయోగాన్ని చేయడానికి ప్రయత్నించండి. 

ఆకాశం ఉదయం, సాయంత్రం ఎందుకు ఎరుపుగా కనబడుతుంది? ఈ ప్రయోగం చేసి చూడండి

మీకు కావలసిన 

నిండుగా నీళ్ళతో ఉన్న ఒక శుభ్రమైన గాజుగ్లాసు

కొద్దిగా పాలు 

ఒక టార్చిలైటు 

వాటితో ఏం చెయ్యాలి?

నీళ్ళలో నిండివున్న ఆ గాజుగ్లాసు మీద టార్చిలైటు వెలిగించండి. ఆ నీళ్ళలో మీరు కాంతిని చూడగలరా? దాదాపు చూడలేరు. ఇప్పుడిక ఆ నీళ్ళలో కొద్దిగా పాల చుక్కలు కలపండి. తర్వాత ఆ గ్లాసు గుండా టార్చిలైటు కాంతి పోనివ్వండి. ఈ సారి లైటు మరింత బాగా కనిపించటం మీరు గమనిస్తారు. మరికొద్ది పాల చుక్కలు ఆ నీళ్ళలో చేర్చండి. ఇప్పుడిక ఆ గ్లాసులో కాంతి స్పష్టంగా నీలంగా ఉన్నట్లు మీరు గమనిస్తారు. 

ఇలా ఎందుకు జరుగుతుంది?

మీరు మొదటి కొద్ది పాల చుక్కలను నీళ్ళలో కలిపినప్పుడు, నీళ్ళలో అణువుల సంఖ్య పెరుగుతుంది. పాలలోని కొవ్వు, మాంసకృత్తులు అణువులు కాంతిని చెదరగొడతాయి. దానితో మనం ఆ కాంతిని చూడగలుగుతాం. మరింత పాలని చేర్చడం ద్వారా అణువుల సంఖ్య పెంచబడుతుంది. దానితో కాంతి మరింతగా, ప్రత్యేకించి తక్కువ తరంగద్యర్గ్యం కలిగిన నీలం కాంతి చెల్లాచెదరవుతుంది. 

##
* License: [CC-BY]
* Text: Roopa Pai
* Illustration: Greystroke
* Translation: Ambika Ananth
* Language: te
