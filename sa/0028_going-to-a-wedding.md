# विवाहोत्सवः

##
मम कनिष्ठतम-मातुलस्य विवाहः। विवाहः ग्रामे प्रचलिष्यति।  वयं सर्वे विवाहोत्सवे भागं ग्रहीतुं गच्छन्तः स्मः। वयं रेल्यानेन गच्छन्तः स्मः।

##
रेलस्थानकं वयमेव प्रथमतया प्राप्तवन्तः। मम पिता, मम माता, मम भ्राता अपि च अहम्।

##
अस्माकं समीपे एकः बृहान् स्यूतः, लघुस्यूतद्वयम् च अस्ति। अस्माकं समीपे एका रक्तवर्णीया जल-कूपी अपि अस्ति।

##
रेलयानम् एतावत् पर्यन्तं न आगतम्। बहवः जनाः आगच्छन्तः सन्ति। सर्वे रेलयानस्य आगमनं पतीक्षन्ते। अस्माकम् अन्ये कुटुम्बिनः कुत्र सन्ति?  

##
तत्र! अहं मातामहं द्रष्टुं शक्नोमि। सः शनैः चलन् अस्ति। सः अस्मान् एव अन्विषन् अस्ति। मातामही तस्य पृष्ठतः आगच्छन्ती अस्ति।

##
अहं पिपासिता अस्मि। मह्यं शीतलपानीयं आवश्यकम्। मम अनुजः बुभुक्षितः अस्ति। सः पर्पटीं खादितुम् इच्छति।

##
"प्रतीक्षेथाम्" इति माता वदति। "वयं याने प्रवेशमपि न कृतवन्तः। यदि बुभुक्षितासि, मम समीपे मधुरभक्षणानि सन्ति। यदि पिपासितासि, जलमपि अस्तिI परन्तु यानागमनपर्यन्तं प्रतीक्षां कुरुतम्।

##
मम मातामहस्य समीपे एकः लघुस्यूतः अस्ति। सः लगुडम् आदाय चलति। मम मातामह्याः स्यूतः बृहान् अस्ति। तस्मिन् बहूनि मधुरपदार्थानि सन्ति इति मन्ये।

##
मम स्थूला मातृष्वसा आगता। तस्याः कृशः पतिः अपि आगतः। तयोः यानपेटिका वस्त्रभरिता अस्ति। ताभ्यां उभाभ्यां वस्त्राणि अतीव रोचन्ते।

##
महान् कोलाहलः श्रूयते। रेल्यनम् आगच्छत् अस्ति! सर्वे जनाः याने प्रवेष्टुम् इच्छन्ति। किन्तु यस्य विवाहाय वयं सिद्धाः स्मः सः युवकः कुत्र अस्ति? मम पिता मातुलम् अन्वेष्टुं गच्छति। मातामहः अपि पश्यति।

##
मम माता उद्विग्ना जाता। परम् मातामही तु स्मितवदना दृश्यते। "सः तत्र अस्ति" मातामही अवदत्। मातुलः अस्मान् प्रति धावन् अस्ति। "क्षम्यताम्, क्षम्यताम्" सः वदति। वयं सर्वे रेल्याने प्रेविष्टवन्तः। रेलयानं स्थानकात् प्रस्थितम्।

##
* License: [CC-BY]
* Text: Rukmini Banerji
* Illustration: Santosh Pujari
* Translation: Sujata Ramesh
* Language: sa
