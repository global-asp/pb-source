# ਮੀਂਹ ਵਿੱਚ ਕੀ ਗਾਈਏ?

##
ਸੁਖੀਆ ਕਾਕਾ ਬਿਟੌਨਾ ਪਿੰਡ ਵਿੱਚ ਰਹਿੰਦਾ ਸੀ।

ਇਹ ਪਿੰਡ ਆਪਣੇ ਗਵਈਆਂ ਦੇ ਲਈ ਪੂਰੇ ਰਾਜਸਥਨ ਵਿੱਚ ਮਸ਼ਹੂਰ ਸੀ।

ਸੁਖੀਆ ਕਾਕਾ ਦੀਆਂ ਸੁਰੀਲੀਆਂ ਤਾਨਾਂ ਤੋਂ ਬਿਨਾਂ ਹਰ ਜਲਸਾ ਅਧੂਰਾ ਸੀ।

ਅੱਜ ਝਲੌਰਾ ਪਿੰਡ ਤੋਂ ਬੁਲਾਵਾ ਆਇਆ ਸੀ।

##
ਸੁਖੀਆ ਕਾਕਾ ਨੇ ਮੁੱਛਾਂ ਨੂੰ ਵੱਟ ਦਿੱਤਾ ਤੇ ਤੁਰ ਪਿਆ।

ਪੂਰੇ ਜ਼ੋਰ ਨਾਲ ਰਾਗ ਮਲਹਾਰ ਗਾ ਰਿਹਾ ਸੀ।

...ਆ ਜਾ ਬਦਰਵਾ ਆ ਜਾ...

##
ਠੱਪ, ਠੱਪ! ਇਹ ਕਿਹੋ ਜਿਹੀ ਚਾਲ ਹੈ?

ਦੀਨੂ ਡਾਇਆਨਾਸੌਰ ਉਸਦਾ ਗਾਣਾ ਸੁਣਨ ਲਈ ਭੱਜਿਆ ਆ ਰਿਹਾ ਸੀ!

ਸੁਖੀਆ ਕਾਕਾ ਉਸਨੂੰ ਦੇਖ ਕੇ ਖ਼ੁਸ਼ ਹੋ ਗਿਆ।

##
ਇੰਨਾ ਵੱਡਾ ਸਰੋਤਾ ਰੋਜ਼ ਨਹੀਂ ਮਿਲਦਾ!

...ਆ ਜਾ ਬਦਰਵਾ ਆ ਜਾ... ਬੂੰਦਾਂ ਨੂੰ ਬਰਸਾ ਜਾ!

ਸੁਖੀਆ ਕਾਕਾ ਤੇ ਦੀਨੂ ਦੋਵੇਂ ਗਾ ਰਹੇ ਸੀ, ਨਾਲ-ਨਾਲ ਠੁਮਕਾ ਵੀ ਲਗਾ ਰਹੇ ਸੀ।

##
ਬੱਦਲ ਕਿਵੇਂ ਨਾ ਸੁਣਦੇ?

ਬਿਜਲੀ ਚਮਕੀ, ਹਵਾ ਚੱਲ ਪਈ ਤੇ ਘਣੇ ਕਾਲੇ ਬੱਦਲ ਛਾ ਗਏ।

ਦੀਨੂ ਤੇ ਕਾਕਾ ਖ਼ੁਸ਼ੀ ਨਾਲ ਹੱਸਣ ਲੱਗੇ!

##
ਮੀਂਹ ਪੈਣਾ ਸ਼ੁਰੂ ਹੋ ਗਿਆ।

ਸੁਖੀਆ ਕਾਕਾ ਤੇ ਦੀਨੂ ਨੇ ਛੋਟੀ ਜਿਹੀ ਛਤਰੀ ਖੋਲ ਲਈ।

ਫਿਰ ਦੋਨੋਂ ਪਕੌੜੇ ਖਾਣ ਲਈ ਝਲੌਰਾ ਪਿੰਡ ਵੱਲ ਤੁਰ ਪਏ।

##
ਪਿਆਰੇ ਪਾਠਕ,

ਕੀ ਤੁਸੀਂ ਕਦੇ ਡਾਇਨਾਸੌਰ ਦੇਖਿਆ ਹੈ?

ਕੀ ਡਾਇਨਾਸੌਰ ਗਾਣਾ ਗਾਉਂਦੇ ਹੋਣਗੇ?

ਮੀਂਹ ਵਿੱਚ ਤੁਹਾਨੂੰ ਕੀ-ਕੀ ਕਰਨਾ ਵਧੀਆ ਲਗਦਾ ਹੈ?

ਮੀਂਹ ਦੇ ਦਿਨਾਂ ਵਿੱਚ ਤੁਹਾਨੂੰ ਕੀ ਖਾਣਾ ਵਧੀਆ ਲਗਦਾ ਹੈ?

##
* License: [CC-BY]
* Text: Mala Kumar, Manisha Chaudhry
* Illustration: Rajiv Eipe
* Translation: Satdeep Gill
* Language: pa
