# সব চক-চাকে নতুন

##
আজ বসন্ত পঞ্চমী। বাবা-মা বলেন যে আজ বসন্ত ঋতুর প্রথম দিন। বসন্ত হলো শীত আর গ্রীষ্মের মধ্যের ঋতু। সংস্কৃত ভাষায়ও এটাকে বসন্ত ঋতু বলে।

##
ভারতবর্ষের অনেক প্রান্তে আজ বিদ্যা, সঙ্গীত আর কলার দেবীর পুজো করা হয়। আমার বাড়ির কাছের গাছটার উপর অনেক পাখি বসে আছে। আমার মনে হয় ওরা আমারই জন্য গান গেয়ে শুনাচ্ছে। 

##
গাছের পাতা গুলো কী সুন্দর চক-চকে আর নতুন। ঠিক আমার নতুন জামার মতন। অম্মাও একটা হলুদ সাড়ি পড়েছেন-কী সুন্দর রঙ ‘বাসন্তি’ আর কী মিষ্টি নামটা! 

##
ঠাকুরদা চান যে আমি একটা গাছ পুঁতি। “কিন্তু কেন?” আমি জিজ্ঞেস করি। “যাতে তোমার সাথে বড় হওয়ার একটা বন্ধু থাকে, মীনু,” বলেন ঠাকুরদা। “নতুন জিনিস শুরু করার খুব ভালো সময় হলো বসন্ত।” 

##
আমরা বাগানে যাই। ঠাকুরদা আর আমি মাটিতে একটা গর্ত খুঁড়ে তাতে একটা গাছের চারা পুঁতি। “এইটা কত লম্বা হবে?” আমি ঠাকুরদাকে জিজ্ঞেস করি। 

##
“অপেক্ষা কর আর দেখতে থাক, মীনু সোনা!” বললেন উনি। 

কাঠবিড়ালিরা একে অপরকে তাড়া করে চলেছে। টিংগু, আমাদের বিড়ালটা, কাঠবিড়ালিকে তাড়া করছে। আর আমি চাই টিংগু কে তাড়া করতে।

##
বাগানটা ফুলে ভরা। আমার হলুদ রঙের গোলাপ ফুল সব চাইতে ভালো লাগে আর ঠাকুরদার ভালো লাগে সাদা জুঁই ফুল।  কয়েকটা গাছের তলায় পাতার গালিচা বিছানো আছে।

##
অনেক গাছে কত ফুল ফুটেছে। আমার বসন্ত খুব ভালো লাগে। বসন্তে সব কিছুকেই কী সুন্দর দেখায়! 

##
কাল দোলের দিন। দু দিনের জন্য স্কুল বন্ধ। আমরা কাঠের টুকড়ো আর ছোট ছোট ডালের অংশ দিয়ে একটা বিরাট ‘হোলিকা’ বানিয়েছি। আমাদের মধ্যে কয়েকজন বনে গিয়ে টেঁসু ফুল নিয়ে এসেছে।

##
মনু ফুলগুলোকে এক ট্যাঙ্ক জলের মধ্যে দিয়ে দিল। জলটা একেবারে উজ্জ্বল কমলা রঙ হয়ে গিয়েছে। 

আমরা কাল এই কমলা রঙের জল দিয়ে দোল খেলব। আমাদের পুলি আর লুচি দেওয়া হবে খেতে। বসন্ত কী আনন্দের ঋতু। না বেশী শীত, না গরম আর নাই বা ভিজা। আমি সারাক্ষণ খেলতে পারি। 

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Swagata Sen Pillai
* Language: bn
