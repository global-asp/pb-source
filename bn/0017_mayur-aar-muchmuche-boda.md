# ময়ূর আর মুচমুচে বড়া

##
আমি আকাশে বড়, কালো মেঘ দেখতে পাচ্ছি আর ও‍ই ’বাড়াবুম’ শুনতে পাচ্ছি বজ্রের গর্জন। বর্ষা নেমেছে। সংস্কৃতে একে বলে বর্ষা ঋতু। আমার ভেজা মাটির গন্ধ ভীষণ ভালো লাগে। আমার মনে হয় দীর্ঘ গরম গ্রীষ্মের দিনের পর মাটিরও প্রথম বৃষ্টির ফোটা খুব ভালো লাগে।

##
বৃষ্টি মাটির উপরে কত সুন্দর সুন্দর নকশা বানায়। কাকা এখানে ওখানে বড় বড় ড্রাম রেখেছেন বর্ষার জল ধরতে। ছাতের থেকে গড়িয়ে বৃষ্টির জল এই ড্রামগুলোতে পড়ে। তাই আমি এদের ঝর্ণা বলি। বৃষ্টি পড়লে কাকিমা গান গাইতে ভালোবাসেন।

##
শুভা মাসী যিনি বারানসীতে থাকেন আমায় খুব সুন্দর কয়েকটা গান শিখিয়েছেন যাদের ‘কজরি’ বলা হয়।
তোমরা কি জানো, মিয়া তানসেন, সম্রাট আকবরের রাজসভার বিখ্যাত গায়ক, আকাশ থেকে শুধুমাত্র ‘মিয়া কি মল্হার’ নামক রাগটি গেয়ে বৃষ্টি নামাতে পারতেন? 

আমিও শাস্ত্রীয় সঙ্গীত শিখতে শুরু করব।

##
স্কুল থেকে দৌড়ে ফেরার সময় আমি বৃষ্টিতে ভিজে গিয়েছিলাম, কিন্তু বেশ মজা হয়েছিল! আমাদের বাড়ির কাছের মাঠে আমি ময়ূরের নাচ দেখলাম। ওরা যেন কখনো ভেজেই না! আমাদের বড় গাছটার থেকে যে দোলনাটা ঝুলছে সেটার উপর আমার ভীষণ চড়তে ইচ্ছা হচ্ছে- আমার মুখের উপর ঠান্ডা বৃষ্টিমাখা হাওয়ার ছোঁয়া পেতে চাই।

##
রান্নাঘর থেকে বড়া ভাজার গন্ধ ছুটে আসছে। আমি কি একটু লোভি হয়ে ভুট্টাও খেয়ে নেব? মা আমাদের গরম দুধ খেতে দেন। গতকাল উনি ঝালমুড়ি বানিয়েছিলেন। আর কাল বলেছেন লুচি বানাবেন।

##
সব গাছপালাগুলোকে সুন্দর সবুজ আর হাঁসি খুশী লাগবে দেখতে। ঠিক হরিভাইয়ার জয়পুর থেকে পাঠানো সবুজ ওঢ়্নাটার মত। উনি বলেছেন সেটাকে নাকি ’ধানী চুনরিয়া’ বলে। ধানী মানে নতুন ধানের শিষের টাটকা সবুজ রং। ঠাকুরদা আমায় বলেছেন যে ভালো বৃষ্টি হলে চাষীরা ভালো ফসল তুলতে পারবে।

##
আমরা সবাই বৃষ্টির জন্য অপেক্ষা করি, কিন্তু চাষীরা বৃষ্টির দেবতাদের পুজো করে।
বর্ষা কালে আমার আম গাছটা খুব লম্বা হয়েছে। আমার তাতে একটুও জল দিতে হয় না। আর গত মাসে যখন জোরে হাওয়া ব‍ইল, আমার গাছটা একদম অচল হয়ে টিকে থাকল। আমার গাছটা এ‍ই আম গাছটার মত বড় কবে হবে?

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Swagata Sen Pillai
* Language: bn
