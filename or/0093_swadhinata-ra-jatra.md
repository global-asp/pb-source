# ସ୍ୱାଧୀନତାର ଯାତ୍ରା

##
ଧନୀ ଜାଣିଥିଲା ଯେ ଆଶ୍ରମରେ କ’ଣ ଗୋଟିଏ ବଡ଼ ଧରଣର ଯୋଜନା ଚାଲିଛି। ମାତ୍ର ତାଂକୁ କେହି କିଛି କହି ନାହାନ୍ତି। "କ’ଣ ମୁଁ ନଅ ବର୍ଷର ପିଲାଟିଏ ବୋଲି," ଧନୀ ମନଦୁଃଖରେ ଏବିଷୟରେ ଚିନ୍ତା କରୁଥିଲା। "ମୁଁ ଜାଣିଛି ସେମାନେ ମୋତେ ନିଶ୍ଚିତ ଭାବେ ବୋକାଟି ବୋଲି ଭାବୁଥିଲେ। ମାତ୍ର ମୁଁ ତ ବୋକା ନୁହେଁ!"

ଧନୀ ଓ ତା’ର ବାପା ଗୋଟିଏ ପ୍ରସିଦ୍ଧ ସ୍ଥାନରେ ରହିଥିଲେ। ଏ ଜାଗାଟି ଥିଲା ଅହମଦାବାଦ ନିକଟ ମାହାତ୍ମାଗାନ୍ଧୀଙ୍କ ସାବରମତି ଆଶ୍ରମ। ଏହି ଆଶ୍ରମରେ ସାରା ଭାରତରୁ ଅନେକ ଲୋକ ଆସି ରହିଥିଲେ। ଆଶ୍ରମରେ ରହିବା ସମୟରେ ସୋମାନେ ଚରଖାରେ ସୂତାକାଟି, ଭଜନ ବୋଲି, ଗାନ୍ଧୀଜୀଙ୍କ ଭାଷଣ ଶୁଣି ସମୟ କାଟୁଥିଲେ।

ସାବରମତି ଆଶ୍ରମରେ ପ୍ରତ୍ୟେକ ଲୋକଙ୍କୁ କିଛି କାମ କରିବାକୁ ପଡ଼ୁଥିଲା- ରୋଷେଇ,ବାସନମଜା,ଲୁଗାଧୁଆ, କୂଅରୁ ପାଣିକଢ଼ା, ଗାଈ ଓ ଛୋଳି କ୍ଷୀର ଦୁହାଁ ,ବାଡ଼ି ବଗିଚାରେ ପରିବା ଚାଷ ଇତ୍ୟାଦି। ଏପରିକି ଧନୀକୁ ବି କାମ ଦିଆଯାଇଥିଲା। ସେ ଆଶ୍ରମରେ ଥିବା ବିନି ନାମକ ଗୋଟିଏ ଛେଳିର ଯତ୍ନ ନେଉଥିଲା। ତାକୁ ସେ କାମଟି ଖୁବ ଭଲ ଲାଗୁଥିଲା, କାରଣ ବିନି ହିଁ ଥିଲା ତାର ସବୁଠୁ ବଡ଼ ସାଙ୍ଗ। ସେ ତା ସହ କଥାବାର୍ତ୍ତା କରୁଥିଲା।

##
ସେଦିନ ସକାଳେ ଧନୀ ବିନିକୁ କଅଁଳିଆ ଘାସ ଖୋଇସାରି ତା’ ତାଟିଆରେ ପାଣିରଖି କହିଲା। ବିନି ଏଠି କ’ଣ ଗୋଟିଏ ଚାଲିଛି। ସେମାନେ ସମସ୍ତେ ଗାନ୍ଧୀଜୀଙ୍କ କଠୋରିରେ ବସି ଆଲୋଚନା କରୁଛନ୍ତି। ଏକଥା ମୁଁ ଜାଣିପାରୁଛି। ବିନି ଘାସ ଚୋବାଉ ଚୋବାଉ ମୁଣ୍ତ ହଲାଉ ଥିଲା ଯେପରିକି ସେ ତା କଥା ବୁଝିପାରୁଛି।

ଧନୀକୁ ଭୋକ ଲାଗୁଥିଲା। ସେ ରନ୍ଧାଶାଳ ପାଖକୁ ଚାଲିଚାଲି ଗଲା। ବିନି ତା ସାଙ୍ଗେ ଡେଇଁ ଡେଇଁ ଚାଲୁଥିଲା। ତା ମା ରୋଷେଇ ଘରେ ଚୂଲି ଫୁଙ୍କୁଥିଲେ। ଘରଟି ଧୂଆଁରେ ଭରିଯାଇଥିଲା।

ମା, ଗାନ୍ଧୀଜୀ କୁଆଡ଼େ ଯାଉଛନ୍ତି କି? ସେ ପଚାରିଲା। ଚୂଲିରୁ ଧୂଆଁ ବାହାରୁ ଥିବାରୁ ତା ମାଆ କାଶି କାଶି କହିଲେ। ସେମାନେ ପଦଯାତ୍ରାରେ ଯିବେ। “ପଦଯାତ୍ରା? ସେମାନେ କୁଆଡ଼େ ଯାଉଛନ୍ତି କି? ଧନୀ ପଚାରିଲା। “ସମୁଦ୍ର କୂଳର କେଉଁ ଏକ ଜାଗାକୁ। ଏବେ ଏ ସବୁ କଥା ପଚାରିବା ବନ୍ଦକରି ଏଠୁ ଯା, ତା’ ମା ବିରକ୍ତ ହୋଇ କହିଲେ।

“ମୁଁ ଆଗେ ରଷୋଇ ସାରେ। ଧନୀ ବଗିଚା ଭିତରକୁ ବୁଲିବାକୁ ଚାଲିଗଲା, ସେଠି ବିନ୍ଦା ଆଳୁ ଖୋଳୁଥିଲା। ବିନ୍ଦା ଦାଦା ପାଖରେ ଧନୀ ବସିପଡ଼ି ପଚାରିଲା, “ତୁମେ ବି ପଦଯାତ୍ରାରେ ଯାଉଛ?”

##
ବିନ୍ଦା ମୁଣ୍ତ ହଲାଇଲା ସେ କିଛି କହିବା ପୂର୍ବରୁ ଧନୀ ଆଗ୍ରହରେ ପଚାରିଲା, “ଏକ ପଦଯାତ୍ରା ହେଉଛି? ସେମାନେ କୁଆଡ଼େ ଯାଉଛନ୍ତି? କ’ଣ ସବୁ ହେଉଛି?”

ବିନ୍ଦା ଆଳୁ ଖୋଳିବା ବନ୍ଦ କରି କହିଲା “ମୁଁ ତୋ ସବୁ ପ୍ରଶ୍ନର ଉତ୍ତର ଦେବି। ତୁ ପ୍ରଥମେ ତୋ ଦୁଷ୍ଟ ଛେଳିକୁ ବାନ୍ଧିଦେ ମୋ ଶାଗ ସବୁ ସେ ଖାଉଛି।‍”

ଧନୀ ବିନିକୁ ଟାଣି ଟାଣି ନେଇ ପାଖରେ ଥିବା ଲେମ୍ୱୁ ଗଛରେ ବାନ୍ଧି ସେ ଦେଲା। ତା ପରେ ବିନ୍ଦା ତାକୁ ପଦଯାତ୍ରା କଥା କହିଲା। ଗାନ୍ଧୀଜୀ ଓ ଆଶ୍ରମର କିଛି ଲୋକ ଗୁଜରାଟ ଭିତର ଦେଇ ସମୁଦ୍ର କୂଳକୁ ଯିବେ।

ସେ ଜାଗାର ନାଆଁ ଦାଣ୍ତି। ସେମାନେ ଗାଁ ଓ ସହର ଦେଇ ପ୍ରାୟ ମାସେ କାଳ ଚାଲିଚାଲି ସେ ଜାଗାରେ ପହଁଚିବେ।ଦାଣ୍ତିରେ ପହଁଚିବା ପରେ ସମୁଦ୍ରରୁ ଲୁଣ ମାରିବେ। “ଲୁଣ?” ଧନୀ ବସି ପଡ଼ି ଆଖି ଟେକି କହିଲା।‍ ”ସେମାନେ ସେଠି କାହିଁକି ଲୁଣ ମାରିବେ? ସବୁ ଦୋକାନରେ ତ କିଣିବାକୁ ଲୁଣ ମିଳୁଛି!”

“ମୁଁ ଜାଣେ,” ବିନ୍ଦା ହସି ହସି ଉତ୍ତର ଦେଲା।‍ “କିନ୍ତୁ ମାହାତ୍ମାଗାନ୍ଧୀଙ୍କର ଗୋଟିଏ ଯୋଜନା ଅଛି। ତୁ ଜାଣିଛୁ କୌଣସି ଜିନିଷକୁ ବିରୋଧ କରିବାକୁ ହେଲେ ସେ ସବୁବେଳେ ପଦଯାତ୍ରାରେ ବାହାରନ୍ତି। ବୁଝିଲୁ?”

ବିଶ୍ୱର ଲୋକମାନେ ଜାଣିବେ ଯେ ଆମେ ନିଜର ସ୍ୱାଧୀନତା ପାଇଁ ଲଢ଼ୁଛୁ।‍ ଗାନ୍ଧିଜୀ ବହୁତ ଚାଲାକ୍, ନୁହେଁ?” ଧନୀ ଆଖି ଉଜ୍ଜ୍ୱଳ ଦିଶୁଥିଲା। “ହଁ ସେ ଖୁବ୍ ବୁଦ୍ଧିଆ,” ଏକଥା କହି ବିନ୍ଦା ହସୁ ହସୁ ତା ଆଖିରେ ଭାଙ୍ଗ ପଡ଼ିଗଲା।‍” ଏପରିକି ସେ କଣ କରିବେ ଏକଥା ଆଗରୁ ଭାଇସରୟଙ୍କୁ ଜଣାଇଦେଇଛନ୍ତି। ଏଥିପାଇଁ କଣ କରିବାକୁ ପଡ଼ିବ ସେ କଥା ଇଂରେଜ ମାନେ ଭାବିପାରୁ ନାହାନ୍ତି।‍”
ତା’ ପରଦିନ ସକାଳୁ ଧନୀ ଗାନ୍ଧିଜୀ ରହିଥିବା କୁଡ଼ିଆ ପାଖକୁ ଚାଲି ଚାଲି ଯାଇ ଝରକା ବାଟେ ଭିତରକୁ ଚାହିଁଲା। ଭିତରେ ଅନେକ ଆଶ୍ରମବାସୀ ଗାନ୍ଧିଜୀଙ୍କ ପାଖରେ ବସିଥିବା ଦେଖି ତା ଆନନ୍ଦର ସୀମା ରହିଲା ନାହିଁ।
ଅପରାହ୍ନରେ ଯେତେବେଳେ ଆଶ୍ରମ ଶାନ୍ତଥିଲା, ଧନୀ ତା’ ବାପାଙ୍କୁ ଖୋଜିବାକୁ ବାହାରିଲା। ଦେଖିଲା ସେ ଗୋଟିଏ ଗଛତଳେ ବସି ଚରଖାରେ ସୂତା କାଟୁଛନ୍ତି।

“ବାପା, ତୁମେ ଓ ମା ଦାଣ୍ତିକୁ ପଦଯାତ୍ରାରେ ଯାଉଛ?” ଧନୀ ସିଧା ସିଧା ପ୍ରଶ୍ନ ପଚାରିଲା।

“ମୁଁ ଯାଉଛି। ତୁ ଓ ମା ଏଠାରେ ରହିବ।‍”

“ମୁଁ ବି ତୁମ ସଙ୍ଗରେ ଯିବି।‍”

“ଧନୀ, ବୋକା ପରି କଥାବାର୍ତ୍ତା କରନା। ତୁ ଏତେଦୂର ବାଟ ଚାଲି ଚାଲି ଯାଇ ପାରିବୁ ନାହିଁ। ଆଶ୍ରମର ଯୁବକମାନେ ହିଁ ଏଇ ପଦଯାତ୍ରାରେ ଯିବେ।‍”

“ମୋତେ ଏବେ ନଅ ବର୍ଷ ହେଲାଣି। ମୁଁ ତୁମଠାରୁ ଅଧିକ ବେଗରେ ଦୌଡ଼ି ପାରିବି।‍” ଧନୀ ଅବୋଧ ସ୍ୱରରେ ଉତ୍ତର ଦେଲା।‍ “ତୁମେ ମୋତେ ତୁମ ସାଙ୍ଗରେ ଯିବାକୁ ମନା କରିପାରିବ ନାହିଁ।‍”

ତା’ ବାପା ସୂତାକଟା ବନ୍ଦକରି ଧୈର୍ଯ୍ୟର ସହ ତାକୁ ବୁଝାଇଲେ, “ମାହାତ୍ମାଜୀ ଯେଉଁ ଲୋକ ମାନଙ୍କୁ ବାଛିବେ କେବଳ ସେମାନେ ହିଁ ଯାଇ ପାରିବେ।‍”

“ଠିକ୍ ଅଛି, ତାହେଲେ ମୁଁ ତାଙ୍କ ସହ କଥା ହେବି! ମୁଁ ଭାବୁଛି ଯେ ସେ ନିଶ୍ଚୟ ମୋ କଥାରେ ରାଜି ହେବେ। “ଧନୀ ଏକଥା କହି ସେଠାରୁ ଉଠି ଚାଲିଗଲେ।

ଗାନ୍ଧିଜୀ ସବୁବେଳେ ବ୍ୟସ୍ତ ରହୁଥିଲେ। ଏଣୁ ଏକୁଟିଆ ଥିବାବେଳେ ତାଙ୍କୁ ଭେଟିବା ଏତେ ସହଜ ନଥିଲା। ଧନୀ ଜାଣିଥିଲା କେଉଁ ସମୟରେ ସେ ତା କଥା ଶୁଣିବାକୁ ସମୟ ପାଇବେ – ପ୍ରତିଦିନ ବଡ଼ି ଭୋରରୁ ସେ ଆଶ୍ରମ ଚାରିପଟେ ଚାଲୁଥିଲେ।

ତା ପରଦିନ ସକାଳେ ଯେତେବେଳେ ସୂର୍ଯ୍ୟ ଆକାଶରେ ଉଇଁଲେ ଧନୀ ବିଛଣାରୁ ଧୀରେ ଉଠି ଆସି ଗାନ୍ଧିଜୀଙ୍କୁ ଦେଖା କରିବାକୁ ଗଲା। ସେ ଦେଖିଲା ଗାନ୍ଧିଜୀ ଗୁହାଳ ଭିତରେ ପଶି ଗାଈମାନଙ୍କୁ ଦେଖୁଛନ୍ତି। ତା ପରେ ସେ ଚାଲି ଚାଲି ବଗିଚା ଭିତରକୁ ଗଲେ। ମଟର ଓ ବନ୍ଧାକୋବି ଗଛ ଦେଖି ସାରି ସେ ବିନ୍ଦା ସହ କଥାବାର୍ତ୍ତା କଲେ।

##
ଏତେବେଳ ଯାଏ ଧନୀ ଓ ବିନି ତାଙ୍କ ପଛେ ପଛେ ଯାଉଥିଲେ। ଶେଷରେ ଗାନ୍ଧିଜୀ ନିଜ କୁଡ଼ିଆକୁ ଫେରିଆସିଲେ। ସେ ବାରଣ୍ତାରେ ନିଜ ଚରଖା ପାଖରେ ବସିଲେ ଓ ଧନୀକୁ ଦେଖି ଡାକିଲେ, “ଏଠାକୁ ଆ।‍” ଧନୀ ଦୌଡ଼ି ଦୌଡ଼ି ଆସିଲା ଆଉ ବିନି ତା ସାଙ୍ଗରେ ଡେଇଁ ଡେଇଁ ଆସୁ ଥିଲା ।

“ପୁଅ, ତୁମ ନାଁ କଣ?”

“ଗାନ୍ଧିଜୀ, ମୋ ନାଁ ଧନୀ।‍”

“ଆଉ ଏ ତମ ଛେଳି?”

“ହଁ, ଏ ମୋ ସାଙ୍ଗ ବିନି। ତା କ୍ଷୀର ଆପଣ ସବୁଦିନ ସକାଳେ ପିଅନ୍ତି।‍” ଧନୀ ହସି ହସି ଗର୍ବରେ କହିଲା।

“ଆଉ ମୁଁ ସବୁଦିନ ତା ଯତ୍ନ ନିଏ।‍”

“ଭଲ କଥା।‍” ଗାନ୍ଧିଜୀ ଆଗକୁ ଝୁଙ୍କିପଡ଼ି କହିଲେ।

“ଧନୀ ଏବେ କୁହ, ତୁମେ ଓ ବିନି ଆଜି ସକାଳ ସାରା କାହିଁକି ମୋ ପଛେ ପଛେ ଚାଲିଛ?”

“ମୁଁ ଆପଣଙ୍କୁ ଗୋଟିଏ କଥା ପଚାରିବି,‍‍‍‍” ଧନୀ ଡରି ଡରି କହିଲା।

“ ମୁଁ ଆପଣଙ୍କ ସଙ୍ଗେ ଦାଣ୍ତି ଯାଇ ପାରିବିକି?” ଗାନ୍ଧିଜୀ ହସିଦେଲେ।

“ପୁଅ ତୁ ସାନପିଲା।‍”
“ଦାଣ୍ତି ଏଠୁ 385 କିଲୋମିଟର ଦୂର। ତୁମ ବାପାଙ୍କ ପରି
ଯୁବକ ମାନେ କେବଳ ମୋ ସହିତ ଚାଲିଚାଲି ଯାଇପାରିବେ।‍”

##
“କିନ୍ତୁ ଆପଣତ ଯୁବକୁ ନୁହନ୍ତି?” ଧନୀ କହିଲା।

“ଆପଣ କଣ କ୍ଳାନ୍ତ ହୋଇ ପଡ଼ିବେ ନାହିଁ ?”

“ମୁଁ ବାଟ ଚାଲିବାରେ ଅଭ୍ୟସ୍ତ,‍”‍ଗାନ୍ଧିଜୀ ଉତ୍ତର ଦେଲେ।

“ମୁଁ ବି ବହୁତ ବାଟ ଚାଲିପାରେ,” ଧନୀ ଅଟଳ ସ୍ୱରରେ କହିଲା ।‍”

“ଆଛା ଠିକ୍ ଅଛି ।ଗାନ୍ଧିଜୀ ଚିନ୍ତା କରିବାକୁ ଲାଗିଲେ।‍”

“ମାତ୍ର ଏଥିରେ ଗୋଟିଏ ଅସୁବିଧା ଅଛି। ତୁମେ ଯଦି ମୋ ସହିତ ଯିବ ତେବେ ବିନିର ଯତ୍ନ କିଏ ନେବ? ଏତେ ବାଟ ଚାଲିଲେ ପରେ ମୁଁ ଦୁର୍ବଳ ହୋଇ ପଡିବି। ମୁଁ ଫେରି ଆସିବା ପରେ ପୁଣି ଥରେ ବଳବାନ ହେବାକୁ ମୋତେ ଷୀର ପିଇବାକୁ ପଡ଼ିବ।‍”

“ହଁ,ଗାନ୍ଧିଜୀ,ଆପଣ ଠିକ୍ କଥା କହିଛନ୍ତି। ମୁଁ ଖାଇବାକୁ ଦେଲେ ହିଁ ବିନି ଖାଏ। ଏ କଥା କହି ଧନୀ ବିନିର ମୁଣ୍ତ ଥାପୁଡ଼େଇବାକୁ ଲାଗିଲା। ମୁଁ କେବଳ ଜାଣେ ସେ କଣ ଖାଇବାକୁ ଭଲପାଏ।‍”

“ଠିକ୍ କଥା! ତୁମେ ଆଶ୍ରମରେ ରହି ମୋ ପାଇଁ ବିନିର ଯତ୍ନ ନେବତ?”

“ହଁ,ଗାନ୍ଧିଜୀ, ମୁଁ ତାର ଯତ୍ନ ନେବି, ଧନୀ କହିଲା। ମୁଁ ଓ ବିନି ଆପଣଙ୍କ ଫେରିବାକୁ ଅପେକ୍ଷା କରି ରହିବୁ।‍”

##
ଇତିହାସ ର ମଜା କଥା

1930 ମସିହା ମାର୍ଚ୍ଚ ମାସରେ ମାହାତ୍ମାଗାନ୍ଧୀ ଇଂରେଜ ସରକାର ଙ୍କ ଦ୍ୱାରା ଲୁଣ ଉପରେ କର ଆଦାୟକୁ ବିରୋଧ କରି ଦାଣ୍ତିକୁ ପଦଯାତ୍ରା କରିଥିଲେ। ଗାନ୍ଧି ଓ ତାଙ୍କର ଅନୁଗାମୀ ମାନେ ଗୁଜୁରାଟ ମଧ୍ୟ ଦେଇ 24 ଦିନ ଧରି ପଦଯାତ୍ରା କରିଥଲେ। ବାଟରେ ସେମାନଙ୍କୁ ଫୁଲ ଦେଇ ଓ ଗୀତ ବୋଲି ସ୍ୱାଗତ କରାଯାଇଥିଲା। ପୂରା ବିଶ୍ୱରେ ଏହି ପଦଯାତ୍ରାରେ ସମ୍ୱାଦ ଖବରକାଗଜ ମାନଙ୍କରେ ପ୍ରକାଶ ପାଇଥିଲା।

ଦାଣ୍ତି ଠାରେ ଗାନ୍ଧି ଓ ତାଙ୍କର ସମର୍ଥକ ମାନେ ସମୁଦ୍ର କୂଳରେ ଲୁଣ ମାରି ସେଠାରେ ଗିରଫ୍ ହୋଇଥିଲେ। ଏହି ଗିରଫ୍ ଫଳରେ ଅସହଯୋଗ ଆନ୍ଦୋଳନ ଆରମ୍ଭ ହୋଇଥିଲା। ସାରା ଭାରତରେ ଲୋକମାନେ ସ୍କୁଲ, କଲେଜ ଓ କାର୍ଯ୍ୟାଳୟ ବାସନ୍ଦ କରିଥିଲେ।

ଏହି ପଦ ଯାତ୍ରାରେ ଗାନ୍ଧିଜୀଙ୍କ ସହ 78 ଜଣ ସ୍ୱେଚ୍ଚାସେବୀ 385 କିଲୋମିଟର ରାସ୍ତା ପାଦରେ ଚାଲିଚାଲି ଅତିକ୍ରମ କରିଥଲେ।ଏହି ପଦ ଯାତ୍ରାରେ 1930 ମସିହା ମାର୍ଚ୍ଚ ମାସ 12 ତାରିଖରେ ଆରମ୍ଭ ହୋଇ ଏପ୍ରିଲ୍ 5 ତାରିଖରେ ଶେଷ ହୋଇଥିଲା। ସବୁଠୁ ସାନ ପଦଯାତ୍ରୀର ବୟସ ଥିଲା 16 ବର୍ଷ। 2005 ମସିହା ଥିଲା ଦାଣ୍ତିଯାତ୍ରାର 75 ବର୍ଷ ପୂର୍ତ୍ତି।

##
* License: [CC-BY]
* Text: Subhadra Sen Gupta
* Illustration: Tapas Guha
* Translation: Anuja Khatua
* Language: or
