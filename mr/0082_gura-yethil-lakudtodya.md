# गुरा येथील लाकूडतोड्या

##
एके दिवशी सकाळी गुरा नावाच्या गावातला लाकूडतोड्या जळणासाठी लाकडं तोडायला निघाला. तो चालत चालत नदीच्या काठावरच्या जैतून म्हणजेच ऑलिव्हच्या झाडांजवळ आला. झाडावर चढला आणि स्वत:ला नीट सावरत सर्वात मोठ्या फांदीच्या टोकावर जाऊन बसला. ज्या फांदीवर तो बसला होता तीच फांदी आपल्या कुर्‍हाडीने कापू लागला. त्या गावचा पुरोहित तेथून जात होता. त्यानं त्या लाकूडतोड्याला पाहिलं आणि त्याच्याशी बोलायला थांबला.

"दादा, अरे काय करतो आहेस तू? असं का कुणी लाकूड तोडतं!"

लाकूडतोड्यानं उत्तर दिलं, "अजून कोणती वेगळी पद्धत आहे का? लाकूड हवं असेल तर कुर्‍हाड उचलायची आणि खाड् खाड् लाकूड तोडायचं!" पण तू फांदीच्या टोकाला बसून तीच फांदी मधोमध तोडतो आहेस! फांदी तुटेल आणि ती तुटली की तू खाली पडून मरशील," पुरोहितानं त्याला बजावलं. लाकूडतोड्याला वाटलं पुरोहित मस्करी करतो आहे. तसाही लाकूडतोड्या हट्टी आणि आळशी होता.

##
त्याला उठून दुसरीकडे बसायचं नव्हतं. शेवटी याला सांगूनही काही उपयोग होत नाही या विचारानं मान हलवत पुरोहित निघून गेला. लाकूडतोड्या जिथे बसला होता तिथेच बसून पुन्हा खाड् खाड् लाकूड तोडायला लागला. अचानक कडाड असा आवाज झाला आणि फांदी, लाकूडतोड्या आणि त्याची कुर्‍हाड खाली जमिनीवर कोसळले. जमिनीवर आदळताच लाकूडतोड्याला चक्कर आली. त्याच्या सर्व शरीराला वेदना होत होत्या. त्याला पुरोहिताचं बोलणं आठवलं.

"पुरोहित तीन गोष्टी म्हणाला होता. फांदी तुटेल, मी पडेन आणि मरेन. पुरोहिताचं बरोबर होतं. तो म्हटल्याप्रमाणे फांदी तुटलीआणि मी पडलोसुद्धा."

पुरोहित विद्वान आहे, म्हणून तो जे जे बोलतो ते सत्य असायलाच हवं. म्हणजे मी...मी मेलो असलो पाहिजे! आपण मेलो आहोत याची त्याला खात्री पटली. म्हणून तो डोळे मिटून निपचित पडून राहिला. थोड्या वेळानं त्याचे मित्र आले आणि त्याला हाक मारली. तरीही तो स्तब्ध राहिला. त्यांनी त्याला हलवलं. त्याच्या तोंडावर पाणी मारलं. पण लाकूडतोड्या ना बोलला ना हालला.

त्याचं ठाम मत झालं होतं की तो मेला आहे. त्याच्या मित्रांनी त्याला उभं करण्याचा प्रयत्न केला. पण लाकूडतोड्याला वाटलं, 'मेलेला माणूस कसा उभा राहाणार?' आणि तात्काळ अंग टाकून तो पुन्हा खाली पडला. आता त्याच्या मित्रांनाही पूर्ण खात्री पटली की, तो मेला आहे. म्हणून त्यांनी त्याला उचललं आणि गावाकडे घेऊन निघाले.

##
"माझी कुर्‍हाड उचला!" लाकूडतोड्या ओरडला, आणि त्यांनी कुर्‍हाड उचललीही! पुढे रस्त्याला  दोन वाटा फुटत होत्या आता उजवीकडे जायचं की डावीकडे? ते मित्रांना कळेना आणि ते तिथेच मोठमोठ्यानं वाद घालायला लागले. त्रासून लाकूडतोड्या उठून बसला आणि त्यानं वाट दाखवली. पुन्हा आडवा झाला आणि डोळे मिटले. त्याच्या मित्रांनी त्याला गावात नेलं.

##
"काय हुशार माणूस हो! सर्व प्रश्‍नांची उत्तरं त्याला माहित असायची. तो मेला हे वाईट" ते लाकूडतोड्या च्या घरी पोहोचले. रडत आणि आक्रोश करत लाकूडतोड्याची बायको आली. तिच्या मागोमाग काही गावकरी आले. "त्याच्या अंगावर फांदी पडली आणि तो मेला," त्याचे मित्र समजावू लागले.

"नाही! नाही! नाही!" लाकूडतोड्या ओरडला, "किती वेळा तुम्हाला सांगायचं? फांदीवर बसलो होतो आणि ती तुटली."

"कटकट! कटकट! कटकट!" उठत लाकूडतोड्या म्हणाला.

कुर्‍हाड उचलली आणि घराबाहेर पडला.

"तुम्ही कुठे निघालात?" त्याच्या बायकोनं विचारलं.

"जळणासाठी लाकडं आणतो म्हणजे रात्रीचं जेवण करू शकशील," जाता जाता तो म्हणाला.

"किती चांगला माणूस हो!" त्याचे मित्र कुजबुजले. "मरूनसुद्धा आपलं कर्तव्य विसरला नाही!"

'एका मूर्खाच्या संगतीत त्याच्यापेक्षाही मूर्ख लोक येतात' असं म्हटलं जातं ते काही उगाच नाही.

##
"कटकट! कटकट! कटकट!" उठत लाकूडतोड्या म्हणाला.

कुर्‍हाड उचलली आणि घराबाहेर पडला.

"तुम्ही कुठे निघालात?" त्याच्या बायकोनं विचारलं. 

"जळणासाठी लाकडं आणतो म्हणजे रात्रीचं जेवण करू शकशील," जाता जाता तो म्हणाला.

"किती चांगला माणूस हो!" त्याचे मित्र कुजबुजले. "मरूनसुद्धा आपलं कर्तव्य विसरला नाही!"

'एका मूर्खाच्या संगतीत त्याच्यापेक्षाही मूर्ख लोक येतात' असं म्हटलं जातं ते काही उगाच नाही.

##
तराफा करा

तुम्हाला काय वाटतं, लाकूडतोड्या कशासाठी लाकूड तोडत होता? कदाचित चूल पेटवण्यासाठी आणि जेवण बनवण्यासाठी. तुम्हाला माहीत आहे का, लाकडाचा उपयोग कशासाठी करतात ते? नदी किंवा तलाव पार करण्यासाठी लोक लाकडी तराफ्याचा उपयोग करतात. तुम्हाला खेळण्यातला तराफा बनवायचा आहे का?

तो बनवायला सोपा आहे - काही काठ्या, फांद्या गोळा करा... आणि पहा तो पाण्यावर तरंगत तरंगत कसा पुढे जातो ते!

##
लागणारे साहित्य

1. 16 सेमी लांब अशा 11 काठ्या किंवा फांद्या. त्या तुमच्या करंगळी एवढ्या जाड्या असल्या पाहिजेत.

2. दोरी

3. शिडासाठी 8 सेमी उंच असलेला, त्रिकोणी कापलेला जाड कागद (तुम्ही मासिकातले रंगीत चित्रही कापून घेऊ शकता किंवा त्या कागदावर स्वत: चित्र काढू शकता.)

##
तराफा कसा तयार कराल?

1. आठ काठ्या एका बाजूला एक अशा मांडा.

2. चित्रात दाखवल्याप्रमाणे दोन काठ्या दोन बाजूला बांधा

3. आणखी एक काठी (शिडासाठी) घ्या आणि चित्रात दाखवल्या प्रमाणे शिडातून काढा. शीड फाटणार नाही याची काळजी घ्या.

##
4. शिडाचं खालचं टोक तराफ्याच्या चौथ्या आणि पाचव्या काठीमध्ये घाला. शिडाची काठी सरळ

असली पाहिजे.

5. आता एखादं डबकं किंवा तळं शोधा, अगदी

बादलीभर पाणीही चालेल, आणि तुमचा तराफा

त्यात सोडून तो कसा तरंगतो ते पहा!

##
* License: [CC-BY]
* Text: Veena Seshadri
* Illustration: Greystroke
* Translation: Utkarsha Manish
* Language: mr
