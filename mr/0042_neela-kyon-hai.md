# ताई ताई, आकाश निळे का आहे?

##
ताई, ताई, मला एका गोष्टीचे आश्‍चर्य वाटते... 

कसले आश्‍चर्य छोटू, कसले आश्‍चर्य वाटते? 

आकाश निळे का आहे?

वाटते मला आश्‍चर्य याचे 

तुुला काय वाटते, छोटू तुला काय वाटते? 

मला वाटते, मला वाटते... 

सांग ना छोटू तुला काय वाटते? 

##
मला वाटते 

आकाश म्हणजे अथांग सागर जणू वरी उलटा टांगला 

ढगांच्या बोटी त्यावर हळूवार डुलत चालल्या  मोठी 

चादर प्लास्टिकची 

त्यांना बांधून ठेवायला सागरावर पसरली 

##
आणि जेव्हा ही चादर फाटते 

तेव्हा तिथून पाणी पडते 

मला वाटते नभ निळे आहे 

कारण तो एक सागर आहे. 

आणि हा उलटा टांगलेला निळा सागरच आहे 

मी हुशार आहे की नाही ग ताई? 

##
हो हो छोटू, हो हो 

तू म्हणतोस ते खरे असेल कदाचित... 

पण पुस्तके मात्र हे सांगत नाहीत 

पुुस्तके काय म्हणतात ताई, पुस्तके काय म्हणतात? 

तुला काय वाटते छोटू, तुला काय वाटते? 

मला वाटते... मला वाटते... 

सांग ना छोटू तुला काय वाटते? 

##
मला वाटते अस्मानात राहणारी म्हातारी 

रात्री धुते तिची निळी साडी 

उन्हात ती सुकण्यासाठी 

वाळत घालते ती सकाळी 

##
ढगांचे दगड वजन म्हणून ठेवते 

हवेने उडून जाऊ नये याची खबरदारी घेते 

मला वाटते आकाश निळे आहे 

कारण अस्मानातली म्हातारी 

वाळत घालते साडी 

मी हुशार आहे की नाही ताई? 

##
अगदी नक्की छोटू अगदी नक्की 

तू म्हणतोस ते असेल खरे कदाचित... 

पण पुस्तके मात्र हे सांगत नाहीत 

पुस्तके काय म्हणतात ताई,  

पुस्तके काय म्हणतात? 

तुला काय वाटते छोटू, तुला काय वाटते? 

मला वाटते, मला वाटते... 

सांग ना छोटू तुला काय वाटते? 

##
मला वाटते 

खूप वर्षांपूर्वी 

होळीच्या दिवशी 

सर्व रंग संपले निळ्याशिवाय 

त्यावेळी मात्र मोठ्ठा निळ्या धुळीचा ढग  

उडत उडत वर गगनात पोहचला 

निळ्या लोकांच्या हसण्याने जो तयार झाला 

##
आणि आभाळातली म्हातारी 

ढगरूपी कापसाने 

पुसून काढते ते डाग मला वाटते

आकाश निळे आहे 

कारण ते हट्टी डाग 

म्हातारीला देत नाहीत दाद. 

##
मला माहीत आहे तू आहेस हुशार, 

मला माहीत आहे 

तू म्हणतोस ते असेल खरे कदाचित... 

पण पुस्तके मात्र हे सांगत नाहीत 

इथे ती मी सांगते ती काय म्हणतात 

सांग ना ताई ती काय म्हणतात? 

मग पुस्तके काय म्हणतात ताई,

पुस्तके काय म्हणतात? 

##
ती म्हणतात, ती म्हणतात...  ती म्हणतात 

हवेेचे कांबळे हिरव्या निळ्या पृथ्वीला गुंडाळले 

असंख्य रेणूंनी जे आहे विणलेले 

ती म्हणतात 

आहे हवेेचे कांबळे वातावरण आहे नाव ज्याचे 

पण आकाश का आहे एवढे निळे ताई, 

आकाश का आहे एवढे निळे? 

थोेडा धीर धर छोटू,  थोडा धीर धर 

##
ती म्हणतात 

सूर्याची किरणे सोनेरी 

सोनेरी नसून आहेत पांढरी 

नुसतीच नाही पांढरी पण इंद्रधनुषी पांढरी 

तांबडी, नारंगी, पिवळी, हिरवी, निळी,  

पारवी, जांभळी, पांढरी 

##
ती म्हणतात प्रकाश इंद्रधनुषी 

वातावरणातून येई 

पण आकाश आहे निळे ताई 

जांभळे, पिवळे किंवा हिरवे नाही 

ऐक छोटू 

##
मी काय बोलते त्याचा अर्थ कळून घे तू  

वातावरणातले रेणू सर्व रंगांना नाही देत न्याय

लाल, पिवळा, नारिंगी, हिरवा जातात त्यांच्यामधून 

निळा रंग मात्र नाही जाता येत म्हणून खातो हाय! 

##
ते निळ्याला काय करतात ताई,  

निळ्याला काय करतात? 

हे बघ 

सूूर्यकिरण आदळती लक्षलक्ष रेणूंवर 

तेव्हा निळा रंग फेकला जाई अंबरभर 

सर्व नभ इथे तिथे 

होऊन जाई निळे निळे 

##
खरं का ग हे ताई, 

खरं का ग हे? 

मी कसं सांगू छोटू मी कसं सांगू? 

मी वाचले ते तुला सांगितले 

पुस्तकात त्यांनी आहे असेच म्हटले. 

अधिक माहिती - आकाश निळे का आहे?

सूूर्यप्रकाश इंद्रधनुष्याच्या रंगांनी बनलेला आहे. तांबडा, नारिंगी, पिवळा, हिरवा, निळा, पारवा आणि जांभळा. सूर्यप्रकाश आपल्या डोळ्यांपर्यंत पोहचण्यापूर्वी वातावरणातल्या वायूचे रेणू सूर्यप्रकाशावर अभिक्रिया करतात. 

प्रकाशाचा 'रंग' म्हणजे वेगवेगळी तरंगलांबी असलेले विद्युतचुंबकीय प्रारण होय. वेगवेगळ्या तरंगलांबीमुळे, नुसते वेगळे रंगच नाही बनत, तर त्यांचे गुणधर्मही वेगवेगळे असतात. प्रत्येक वेगळी तरंगलांबी (किंवा किरणाचा प्रत्येक रंग) हवेच्या रेणूंवर वेगळी अभिक्रिया करतो.  

हवेतल्या रेणूंवर सूर्यप्रकाश आदळतो, तेव्हा रेणू निळा रंग पसरवतात (निळ्या रंगाची तरंगलांबी कमी असते).

लाल, नारिंगी, पिवळा, हिरवा या रंगांपेक्षा निळा रंग जास्त पसरतो (निळ्या रंगापेक्षा या रंगांची तरंगलांबी जास्त आहे).

निळा भाग सर्वत्र पसरतो आणि आकाश निळे दिसते. 

हे शोधा पाहू! 

पहाटे आणि तिन्हीसांजेला आकाश नारिंगी आणि लाल का दिसते? 

हा प्रयोग करून पहा! 

लागणारे साहित्य: 

पाण्याने भरलेला काचेचा ग्लास 

थोडेसे दूध 

एक टॉर्च 

कृती: 

टॉर्चचा उजेड ग्लासवर पाडा. तुम्हाला पाण्यात प्रकाश दिसतो का? आता दुधाचे थेंब पाण्यात घाला. पुन्हा टॉर्चचा उजेड ग्लासवर पाडा. आधीपेक्षा तुम्हाला पाण्यात जास्त प्रकाश दिसेल. अजून काही दुधाचे थेंब मिसळा. आता तुम्हाला निळा प्रकाश दिसेल. 

असे का होते? 

तुम्ही जेव्हा दूधाचे थेंब पाण्यात मिसळता, तेव्हा त्यातल्या रेणूंची संख्या वाढते. दुधातलेे प्रथिने आणि स्निग्ध पदार्थ प्रकाश पसरवतात. आणखी दुधाचे थेंब मिसळल्यावर आणखी प्रकाश पसरतो. विशेषत: कमी तरंगलांबीचा निळा रंग जास्त पसरतो. 

##
* License: [CC-BY]
* Text: Roopa Pai
* Illustration: Greystroke
* Translation: Utkarsha Manish
* Language: mr
