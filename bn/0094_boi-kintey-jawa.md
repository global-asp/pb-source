# বই কিনতে যাওয়া

##
একদিন দাদু আমাকে আর আমার ভাইকে

কিছু টাকা দিয়ে বললেন,"যাও তোমাদের পছন্দ মতো বই কিনে আনো।"

আমরা তো খুব খুশি।

আমরা দুজনেই বই পড়তে ভালোবাসি।

##
আমরা এখনই যাব? নাকি পরে যাব?

আমরা আজকে যাব? নাকি কালকে যাব?

আমরা ঠিক করলাম এখনই যাব।

##
আমরা কি বড় বাজারে যাব? নাকি ছোটো দোকানে যাব?

আমরা কি অন্য কাউকে সঙ্গে নিয়ে যাব, নাকি খালি দুজনেই যাব?

ঠিক করলাম আমরা দুজনেই ছোটো দোকানে যাব।

##
আমাদের ছোটো বইএর দোকানটা ভালো লাগে।

দোকানটা ছোটো হলেও অনেক বই আছে।

ওই দোকানের কাকু আমাদের পছন্দ করেন।

সব সময় আমাদের সাহায্য করেন।

##
আমি কি অনেক ছবিওলা বই কিনব?

আমি কি অনেক গল্পওলা বই কিনব?

নাকি পাতলা একটা বই কিনব?

আমি ঠিক করতে পারছিলাম না।

  

##
আমরা জানিনা কোন বইটা কিনলে ভালো হবে।

দোকানের কাকু মিষ্টি হেসে আমাদের বললেন, "এসো, আমার সঙ্গে এসো। ওই বইগুলো জীবজন্তু নিয়ে, এগুলো কলকব্জা নিয়ে। আর ও-ই গুলো যুদ্ধ নিয়ে। তোমাদের যা পছন্দ, নাও।"

##
আমি কয়েকটা বই বেছে নিলাম।  আমার ভাই কয়েকটা বই বেছে নিল।

আমি মাটিতে বসে পড়লাম।  ভাই চেয়ারে বসল।

আমরা পড়তেই থাকলাম, পড়তেই থাকলাম, পড়তেই থাকলাম।

##
চারি দিক একদম চুপচাপ। কোথাও কোনো শব্দ নেই।

এক ঘন্টা কেটে গেল।  দু ঘন্টা কেটে গেল।

শেষ পর্যন্ত আমরা বুঝতে পারলাম কোন বইগুলো কিনতে হবে।

##
বইএর দোকানের কাকু আমাদের দেখে হাসছিলেন। আমি একটা অনেক গল্পওলা মোটা বই পেয়েছি। আমার ভাই অনেক ছবিওলা একটা বই পেয়েছে। বই নিয়ে একছুটে বাড়িতে দাদুর কাছে এলাম।

দাদুর বিছানার ওপরে উঠে পড়লাম। দাদু আমাদের জড়িয়ে ধরলেন আর তারপরে

আমরা পড়তেই থাকলাম, পড়তেই থাকলাম, পড়তেই থাকলাম।

##
* License: [CC-BY]
* Text: Rukmini Banerji
* Illustration: Santosh Pujari
* Translation: Kanika Bandopadhyay
* Language: bn
