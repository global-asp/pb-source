# ସେଦିନ ମାଛ ବରଷା ହେଲା

##
ଅବନ୍ତୀ, ପିଟାରା ଚିଡ଼ିଆଖାନା ର ପରିଚାଳକ । ସେ ଚିଡ଼ିଆଖାନା ରେ କେତେ ପ୍ରକାର ପଶୁ ପକ୍ଷୀ ।
ହେଲେ, ଅବନ୍ତୀର ସବୁଠାରୁ ପ୍ରିୟ ସାଂଗ ଥିଲା ବାଲୁ ନାମକ ଭାଲୁ ଟିଏ । 

ବାଲୁ - ଆକାର ରେ ବହୁତ ବଡ଼, ଧୁସର ରଂଗ ଆଉ ଖୁବ ବଳୁଆ ।
ତାର ଚତୁର୍ଥ ବାର୍ଷିକ ଜନମ ଦିନରେ, ଅବନ୍ତୀ ବାଲୁ ପାଇଁ ଗୋଟିଏ ଜନ୍ମଦିନ ଭୋଜି କଲା ।

##
ଅବନ୍ତୀ ପଚାରିଲା, "ବାଲୁ, ତୁ ଗୋଟାଏ ଫୁଂକାରେ ଚାରିଟା ମୋହମବତୀ ଲିଭାଇ ପାରିବୁ କି?"
"ଅବଶ୍ୟ ପାରିବି," ବାଲୁ କହିଲା। ସେ ପେଟରେ ପେଟେ ପବନ ଭର୍ତ୍ତି କରିଲା। 

ଦମ୍ ନେଲା ଛାଡ଼ିଲା, ଦମ୍ ଛାଡ଼ିଲା ନେଲା, ଏମିତି ହଉ ହଉ "ଫୁଉସ୍ !"

##
ବାଲୁ ପେଟରୁ ବାହାରିଥିଲା ବତାଶ ଭଳିଆ ପବନ। ହାଉ କରି ମୋହମବତୀ ଚାରିଟାକୁ ଲିଭାଇ ଦେଲା । 

ବାଲୁ ର ଫୁଂକିବା କମିଲାନି। 

ବରଂ ବଢ଼ି ବଢ଼ି ଚାଲିଲା । 

ଆକାଶର ବାଦଲ କୁ ଫଟାଇ ଦେଲା। ହଠାତ୍ ଘଡ଼ଘଡ଼ି କମ୍ପିଲା । 

ବାଦଲ ଫଟା ଦୁମଦୁମ୍ ବର୍ଷା ବରଷିଲା।

##
"ହାଏ! ଏତ ମାଛ ବର୍ଷା ହେଲାଣି," ଅବନ୍ତୀ ଚିତ୍କାର କରି କହିଲା। 

ବାଲୁ ତା ଚାରି ପାଖକୁ ଛାନିଆଁ ହେଇ ଚାହିଁ ଥାଏ। ହଠାତ୍ ସେ ଗୋଟାଏ ବଡ଼ ଝୁଡ଼ି ଆଣି ଆକାଶରୁ ବର୍ଷୁଥିବା ମାଛକୁ ଗୋଟାଇବା ରେ ଲାଗିଲା। 

ସବୁ ଥର ଝୁଡ଼ି ଭର୍ତ୍ତି ହୋଇ ଯାଏ । 

ସେ ଗୋଟିଏ ଛୋଟ ଗାଡ଼ିଆରେ ମାଛ ଛାଡ଼ି ଦେଇ ଦଉଡ଼ି ଯାଇ ପୁଣି ମାଛ ଗୋଟାଇ ଆଣେ ।

##
ତା ପରେ ଦଉଡ଼ି ଦଉଡ଼ି ଦଶଥର ମାଛ ଗୋଟାଇ ଆଣି ଗାଡ଼ିଆରେ ପକାଇଲା ପରେ, ସେ ମୁହଁ ବୁଲାଇ ଚାହିଁଲା। 

ଜଳ ପତନ ବଢ଼ି ବଢ଼ି ଚାଲିଛି ଆଉ ପାଣି ଭିତରେ ଅବନ୍ତୀ ଛାନିଆଁ।

##
ବାଲୁ ଚଂଚଳ ଧାଇଁ ଆସିଲା। ଅବନ୍ତୀକୁ ଟେକି ଧରି ତା କାନ୍ଧରେ ବସାଇ ଦେଲା। 

ବାଲୁ ର ବେକ ଚାରି ପାଖ ରେ ଅବନ୍ତୀ ହାତ ଭିଡ଼ି ଦେଇ ତାକୁ ଧନ୍ୟବାଦ ଜଣାଇଲା।

ହଠାତ୍ ଦେଖାଗଲା, ମେଘ ଚାଲି ଯାଇଛି । ପୁଣି ଆକାଶ ରେ ଖରା ପଡ଼ିଗଲା। ଆକାଶ ପୁଣି ଠାରେ ସୁନ୍ଦର ଓ ନିର୍ମଳ ହୋଇ ଗଲା।

##
"ଆଉ କେବେବି ତୋତେ ମୋହମବତୀ ଫୁଂକିବାକୁ କହିବିନି", ଅବନ୍ତୀ କହିଲା।

ବାଲୁ ପଚାରିଲା, "କାହିଁକି?"

"କିଏ ଜାଣିଛି? ଆସନ୍ତା ଥର ବେଂଗ ବର୍ଷା ନ ହେବ ବୋଲି କିଏ କହିବା?" ଅବନ୍ତୀ କହିଲା ।

ତା ପରେ ଦି ସାଂଗ ମନ ଖୋଲି ହସି ଉଠିଲେ।

##
* License: [CC-BY]
* Text: Ramendra Kumar
* Illustration: Delwyn Remedios
* Translation: Dr. Sricharan Mohanty
* Language: or
