# ଅପା ଓ ତାଂକ ରଂଗୀନ ଧନ

##
ଏକ ବଡ଼ ଶହରର ଏକ କୋଣ ରେ କିଛି ଛୋଟ ପିଲା ରହୁଥିଲେ। 

ତାଂକ ଘର ପାଖରେ ଏକ ବଡ଼ ପଡ଼ିଆଟେ ଥିଲା।
ପଡ଼ିଆ ଟି ଅଜବ ପ୍ରକାର ର ଥିଲା। ସେଠି ଗଛ ଲତା କିଛି ନଥିଲା, 

ଚାରି ଆଡ଼େ ଖାଲି ଅଳିଆ ହିଁ ଅଳିଆ ଥିଲା।
ପୁରା ଶହରର ଅସନା ଅବର୍ଜନା ସେ ପଡ଼ିଆ ରେ ଭରି ରହି ଥିଲା।

##
ସେ ଛୋଟ ପିଲା ମାନେ ସ୍କୁଲ୍ ଯାଉନଥିଲେ। 

ସେମାନେ ଦିନଯାକ ସେହି ପଡ଼ିଆ ରେ ବୁଲନ୍ତି।
ପ୍ଲାସ୍ଟିକ୍ ବୋତଲ ଖୋଜନ୍ତି। କପଡ଼ା ଖଣ୍ଡ ମିଳିଲେ, ଅଳିଆ ରୁ କାଢ଼ି ଜମା କରନ୍ତି...
ଅଳିଆ ଅବର୍ଜନା ବିଷୟରେ ସେ ପିଲାମାନଂକୁ ବହୁତ କିଛି ଜଣା ଥିଲା।

##
ଦିନେ ଅପା ସେ ଅଳିଆ ପଡ଼ିଆ କୁ ଆସିଥିଲେ। 

ଅପା ଏକ ନାଲି ଓଢ଼ଣୀ ନିଜ ବେକ ରେ ଗୁଡ଼େଇ ଥାନ୍ତି।
ବୁଲୁବୁଲୁ, ଛୋଟ ପିଲା ମାନଂକୁ ଆଡ଼କୁ ଦେଖି, ସେ ଗୋଟେ ଜାଗା ରେ ଆସି ବସି ଗଲେ।
ଅପା ନିଜ ବସ୍ତାନୀ ରୁ କଣ ଗୋଟେ କାଢ଼ି ଦେଖିବାକୁ ଲାଗିଲେ।

##
ପିଲା ମାନେ ଦୂରରୁ ସବୁ ମନ ଦେଇ ଦେଖୁ ଥାନ୍ତି। 

ତାପରେ ସେମାନେ ଟିକେ ପାଖକୁ ଆସି ଦେଖିବାକୁ ଲାଗିଲେ।
ଅପାଂକ ପାଖରେ ନାନା ପ୍ରକାରର ବହି ଥାଏ। ମୋଟା ବହି, ପତଳା ବହି, ବିଭିନ୍ନ ରଂଗ ର ବହି, ଗପ ଗୀତ ଭରା ବହି। ପିଲା ମାନେ ଆହୁରି ପାଖକୁ ଆସିବାକୁ ଲାଗିଲେ।  

##
ଅପା ସବୁଦିନ ଆସନ୍ତି। ପିଲାମାନେ ବି ଅପାଂକ ପାଖକୁ ସବୁଦିନ ଆସନ୍ତି।
ଅପା ତାଂକୁ ବହୁତ ଗୁଡ଼ିଏ ଗପ ଶୁଣାନ୍ତି। 

ଅଳ୍ପଦିନ ଭିତରେ ସେମାନେ ଅକ୍ଷର ଓ ଶବ୍ଦ ପଢ଼ିବାକୁ ଲାଗିଲେ।
ଧିରେ ଧିରେ ଗପ ମଧ୍ୟ ପଢ଼ି ପାରିଲେ।

##
ଚାଲ ଅପା, ଏ ଜାଗା କୁ ଆମେ ସୁନ୍ଦର ବନେଇବା।
ପିଲାମାନେ ସେ ଅଳିଆ ରୁ ଚୌକି-ଟେବୁଲ୍ ନେଇକି ଆସିଲେ।
କିଏ ଗାଲିଚା ଆଣିଲା, ତା କିଏ ପର୍ଦ୍ଦା। ଯିଏ ଯାହା ଜିନିଷ କାମ ରେ ଲାଗିପାରେ ଭାବିଲା, ତାହା ଅଳିଆ ରୁ ଖୋଜି ଆଣିଲା।

##
ଦିନେ ଅପା ଆସିଲେନି। ତା ପରଦିନ ବି ଆସିଲେନି। 

ପିଲା ମାନେ ଚିନ୍ତା ରେ ପଡ଼ି ଅପେକ୍ଷା କରି ରହିଲେ।
ଅପା ଆସୁନଥିବାରୁ ନିଜେ ନିଜେ ବହି ପଢ଼ିବାକୁ ଲାଗିଲେ। 

ନିଜେ ପଢ଼ୁ ପଢ଼ୁ ଅନ୍ୟମାନଂକୁ ବି ପଢ଼ାଇଲେ।

##
ଦିନେ ପଢ଼ୁ ପଢ଼ୁ, ସେମାନେ ଅପାଂକ ଠିକଣା ଗୋଟିଏ ବହିରୁ ପାଇଲେ। ପିଲାମାନେ ଶୀଘ୍ର ଅପାଂକୁ ଖୋଜି ବାହାରିଲେ। 

ସାଂଗରେ ବହି ବସ୍ତାନୀ ଟି ଧରିଲେ। ଖୋଜୁ ଖୋଜୁ ପିଲା ମାନେ ଏକ ବସ୍ ର ନମ୍ବର୍ ପଢ଼ି ପାରିଲେ। 

ଚାଲୁ ଚାଲୁ ସେମାନେ ରାସ୍ତା ର ନାମ ଟି ମଧ୍ୟ ପଢ଼ି ପାରିଲେ। 

କାରଣ ଅପା ତାଂକୁ ସବୁ ଶିଖାଇ ଥିଲେ।

##
ହେଲେ ଅପାଂକ ଘର କାହିଁ? ଏଠି ଅଛି ନା ସେଇଠି?

ଖୋଜି ଖୋଜି ପିଲା ମାନେ ବ୍ୟସ୍ତ ହୋଇ ଗଲେ।

ଥକି ଯାଇ ସେମାନେ ଫେରିବାକୁ ବାହାରିଲା ବେଳକୁ, 

ଜଣେ ପିଲା ଅପାଂକ ନାଲି ଓଢ଼ଣୀ ଟି ଦେଖିଲା।

##
ଅପା ଖଟ ଉପରେ ଶୋଇଥାନ୍ତି। ଅସୁସ୍ଥ ଓ ଦୁଃଖୀ ଦିଶୁଥାନ୍ତି। 

ତାଂକ ଚେହେରା ଟି ଝାଉଁଳି ପଡ଼ିଥାଏ।  

ଡାକ୍ଟର ଔଷଧ ଦେଇଥିଲେ।  ହେଲେ ଅପା ଠିକ୍ ହେଉ ନଥିଲେ।  

##
ପିଲାମାନେ ଦୌଡ଼ି ଆସି ଅପାଂକ ପାଖରେ ପହଂଚିଲେ।  ତାଂକୁ ଏକା ଥରକେ କୁଣ୍ଢାଇ ପକାଇଲେ।
ଅପାଂକୁ ବହି ବସ୍ତାନି ଟି ଦେଖାଇଲେ। 

ନାନା କଥା  ବହି ରୁ ପଢ଼ି ଶୁଣାଇଲେ। 
ଅପା ଧିରେ ଧିରେ ହସି ବାକୁ ଲାଗିଲେ।  

ତାଂକ ଚେହେରା ପୁଣି ସତେଜ ହୋଇ ଉଠିଲା।

##
ଏଥର ଅପା ଠିକ୍ ହୋଇ ପୁଣି ପିଲା ମାନଂକ ପାଖକୁ ଅସିବାକୁ ଆରମ୍ଭ କଲେଣି। 

ସବୁ ପିଲା ଏକାଠି ମିଶି ସନ୍ଧ୍ୟା ରେ ଦେଖା କରିଲେଣି।
ବହୁତ ହସ ଖୁସି ରେ ବହି ପଢ଼ିଲେଣି।
ପିଲାମାନେ, ଅପା ଓ ତାଂକ ବହି ସବୁ ମିଳିମିଶି ମଜା କରିବାକୁ ଲାଗିଲେଣି!

##
* License: [CC-BY]
* Text: Rukmini Banerji
* Illustration: Kaveri Gopalakrishnan
* Translation: Kumarika Mohanty
* Language: or
