# ਰੁਮਨੀਆ

##
ਬਹੁਤ ਦਿਨ ਪਹਿਲਾਂ ਦੀ ਗੱਲ ਹੈ ਜਦੋਂ ਰੁਮਨੀਆ ਛੋਟੀ

ਜਿਹੀ ਬੱਚੀ ਸੀ। ਨਾਨਾ, ਨਾਨੀ ਅਤੇ ਰੁਮਨੀਆ ਕਿਸੇ ਦੇ

ਵਿਆਹ ਵਿਚ ਗਏ। ਦਾਵਤ ਵਿਚ ਸੈਂਕੜੇ ਲੋਕ ਸਨ।

ਜਿਆਦਾਤਰ ਲੋਕ ਖਾਣੇ ਦੀਆਂ ਮੇਜਾਂ ਦੇ

ਆਸ-ਪਾਸ ਭੀੜ ਲਗਾ ਰਹੇ ਸਨ।

##
ਹੁਣ ਕੀ ਹੋਇਆ, ਨਾਨੀ ਤੋਂ ਰੁਮਨੀਆ ਗੁਆਚ ਗਈ।

ਨਾਨੀ ਬਹੁਤ ਆਸ਼ਾਵਾਦੀ ਹੈ।

‘ਆਸ਼ਾਵਾਦੀ’ ਉਹ ਹੁੰਦੇ ਹਨ ਜੋ ਹਰ ਗੱਲ ਦੇ ਚੰਗੇ ਪੱਖ ਨੂੰ ਲੱਭ ਲੈਂਦੇ ਹਨ।

##
ਕੁਝ ਗੁਆਚ ਜਾਏ ਤਾਂ ਨਾਨੀ ਪਰੇਸ਼ਾਨ ਨਹੀਂ ਹੁੰਦੀ ਉਨ੍ਹਾਂ ਨੂੰ ਲੱਗਦਾ ਹੈ ਕਿ ਹਰ ਚੀਜ਼ ਵਾਪਸ ਮਿਲ ਜਾਂਦੀ ਹੈ, ਅਤੇ ਆਖਿਰ ਵਿਚ ਸਭ ਕੁਝ ਠੀਕ-ਠਾਕ ਹੋ ਜਾਂਦਾ ਹੈ। ਤਾਂ ਹੋਇਆ ਇਹ ਕਿ ਰੁਮਨੀਆ ਦੇ ਗੁਆਚਣ ਨੂੰ ਲੈ ਕੇ ਨਾਨੀ ਬਹੁਤੀ ਪਰੇਸ਼ਾਨ ਨਹੀਂ ਹੋਈ।

##
ਉਸ ਭੀੜ-ਭੜੱਕੇ ਵਿਚ ਲੋਕਾਂ ਦੇ ਚਿਹਰਿਆਂ ਨੂੰ ਦੇਖ ਕੇ ਆਪਣੀ ਨਾਨੀ ਨੂੰ ਲੱਭਣਾ ਬਹੁਤ ਮੁਸ਼ਕਲ ਕੰਮ ਸੀ।

##
ਓਧਰ ਛੋਟੀ ਰੁਸਨੀਆ, ਜੋ ਸਿਰਫ਼ ਡੇਢ ਸਾਲ ਦੀ ਸੀ,

ਕਾਫੀ ਪਰੇਸ਼ਾਨ ਹੋਈ।

##
ਪਰ ਬੱਚਿਆਂ ਦੀ ਤਰ੍ਹਾਂ ਰੋਣ-ਧੋਣ ਦੀ ਬਜਾਏ

ਰੁਸਨੀਆ ਨੇ ਆਪ ਹੀ ਕੁਝ ਕਰਨ ਦਾ ਨਿਸ਼ਚਾ ਕੀਤਾ।

##
ਅਸਲ ਵਿਚ ਲੋਕਾਂ ਦੇ ਪੈਰਾਂ ਵਲ ਦੇਖ ਕੇ

ਜੁੱਤੀਆਂ ਅਤੇ ਚੱਪਲਾਂ ਤੋਂ ਕਿਸੇ ਨੂੰ ਪਹਿਚਾਨਣਾ

ਕਿਤੇ ਜਿਆਦਾ ਸੌਖਾ ਸੀ!

##
ਤਾਂ ਰੁਮਨੀਆ ਨੇ ਉਹੀ ਕੀਤਾ।

##
ਕਮਰੇ ਦੇ ਇਕ ਪਾਸਿਉਂ ਸ਼ੁਰੂ ਕਰਕੇ ਰੁਮਨੀਆ ਹਰ ਔਰਤ ਦੀ ਸਾੜੀ ਹਟਾ-ਹਟਾ ਕੇ ਉਸ ਦੇ ਪੈਰ ਦੇਖਦੀ ਗਈ। ਆਖਿਰ ਉਸ ਨੂੰ ਜਾਣੀ-ਪਹਿਚਾਣੀ ਸਾੜੀ ਅਤੇ ਚੱਪਲਾਂ ਮਿਲ ਹੀ ਗਈਆਂ!

##
ਅਤੇ ਜਦੋਂ ਰੁਮਨੀਆ ਨੇ ਉੱਪਰ ਸਾੜੀ ਵਾਲੀ ਦਾ ਚਿਹਰਾ ਦੇਖਿਆ ਤਾਂ ਨਾਨੀ ਦਾ ਹੀ ਚਿਹਰਾ ਨਿਕਲਿਆ! ਰੁਮਨੀਆ ਨੂੰ ਗੋਦੀ ਵਿਚ ਚੁੱਕਦੇ ਹੋਏ ਨਾਨੀ ਆਪਣੀ ਸਹੇਲੀ ਨੂੰ ਬੋਲੀ, "ਮੈਂ ਕਿਹਾ ਸੀ ਨਾ ਕਿ ਫਿਕਰ ਕਰਨ ਵਾਲੀ ਕੋਈ ਗੱਲ ਨਹੀਂ! ਗੁਆਚੀਆਂ ਚੀਜਾਂ ਆਖਿਰ ਮਿਲ ਹੀ ਜਾਂਦੀਆਂ ਹਨ।"

##
* License: [CC-BY]
* Text: Rukmini Banerji
* Illustration: Henu
* Translation: S. Waqeel
* Language: pa
