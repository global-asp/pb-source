# కరకర పకోడీలు, కళకళ నెమళ్ళు

##
ఆకాశంలో నల్లని పెద్ద మబ్బులు కనబడుతున్నాయి. మేఘాలు పరుగులు తీస్తుంటే , ఫెళ ఫెళ మంటూ ఉరుముల చప్పుళ్ళు వినిపిస్తున్నాయి. వర్షాకాలం వచ్చేసింది. సంస్కృతంలో దానిని వర్షబుుతువు అంటారు. 

నాకు తడిసిన మట్టి సువాసన ఎంతో ఇష్టం. ఎన్నో రోజుల వేడి వేసవి తర్వాత, వర్షం తొలి చినుకులు పడేటప్పటికి, నేల ఎంతో పులకిస్తుంది అనుకుంటాను.

##
నేల మీద వాన పడుతోంటే చిత్రమైన అల్లికలుగా కనబడుతోంది. మామయ్య కొన్ని చోట్ల పెద్ద పీపాలు పెట్టాడు, వాన నీళ్ళు పట్టడానికి. పై కప్పుచూరు నుంచి నీళ్ళు వచ్చి వీటిల్లో పడుతాయి వాటిని నేను జలపాతాలు అంటాను! 

##
వాన పడగానే అత్తయ్య భలేగా పాడుతుంది.  వారణాశిలో ఉండే మా శోభ అత్తయ్య, నాకు కజరీలనే చక్కని పాటలు కొన్ని నేర్పింది. అక్బర్ చక్రవర్తి దర్బారులో ఉండే విద్వాంసుడు మియూ తాన్సేన్ అనే ప్రసిద్ధ గాయకుడు మియూకి మల్హార్ రాగంలో పాడి, కేవలం తన పాటతో ఆకాశం నుండి వాన తెప్పించేవాడని మీకు తెలుసా? నేను మన భారతీయ శాస్త్రీయ సంగీతం కూడా నేర్చుకోవాలను కొంటున్నాను. 

##
నేను స్కూలు నుంచి పరుగెత్తి వస్తోంటే తడిసిపోయాను. అంటే బలే సరదాగా ఉందనుకో! మా ఇంటి దగ్గరి పొలాల్లో నెమళ్ళు నాట్యమాడటం చూశాను. అవి అస్సలు తడిసి పోయినట్లే కనబడవు. మీను మా ఇంట్లో పెద్ద చెట్టుకి కట్టిన ఊయ్యల ఎక్కి కూర్చుని, నా ముఖము మీద చల్లని వర్షపు గాలి హాయి పొందాలని ఉవ్విళ్ళూరు తున్నాను. 

##
అబ్బ! వంటింట్లో నుంచి పకోడీలు వేయిచిన వాసన వస్తోంది. నేను ఆశగా కొన్ని మెక్క జొన్న పొత్తులు కూడా తింటేనో! అమ్మ మా చేత వేడి పాలు తాగిస్తుంది. నిన్న కారం వేసిన మరమరాలు చేసింది. ఇంక రేపు, పూరీలు చేస్తానంది. 

##
అన్ని చెట్లు, మెుక్కలూ, ఆకుపచ్చగా, సంతోషంగా ఉన్నట్లు కనుపిస్తున్నాయి. అచ్చం హరి భయ్య జైపూర్ నుంచి పంపిన ఆకుపచ్చ దుప్పట్టాలా అన్నామాట. దాన్ని ధానీ చునరియ అంటారని చెప్పాడు. ధానీ అంటే వరి మెుక్కలు నారు ముడిగా ఉన్నప్పుడు కనిపించే లేత ఆకుపచ్చ రంగు. మంచి వానలు పడితే మంచి పంట రైతుల చేతికి వస్తుందని తాతయ్య చెప్పాడు. మేమంతా వానల కోసమే ఎదురు చూస్తున్నాము. కానీ, రైతులైతే వాన దేవుడిని పూజిస్తారు. 

##
నా మామిడి చెట్టు వానాకాలంలో చాలా పొడుగైంది. నేను నీళ్ళు పోయవలసిన అవసరమే లేదు. కిందటి నెల పెద్ద గాలి  వచ్చినప్పుడు నా చెట్టు కదలకుండా అలా నిటారుగా నిలబడింది. నా మామిడి వెుుక్క ఈ చెట్టు అంత పెద్దగా ఎప్పుడు అవుతుందో? 

##
* License: [CC-BY]
* Text: Mala Kumar, Manisha Chaudhry
* Illustration: Priya Kuriyan
* Translation: Janaki Rani Turaga
* Language: te
