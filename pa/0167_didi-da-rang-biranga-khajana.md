# ਦੀਦੀ ਦਾ ਰੰਗ-ਬਿਰੰਗਾ ਖਜ਼ਾਨਾ

##
ਇੱਕ ਵੱਡੇ ਸ਼ਹਿਰ ਦੇ ਕਿਨਾਰੇ ਕੁਝ੍ਹ ਬੱਚੇ ਰਹਿੰਦੇ ਸਨ। ਉਹਨਾਂ ਦੇ ਘਰ ਦੇ ਨੇੜੇ ਇੱਕ ਮੈਦਾਨ ਸੀ।

ਮੈਦਾਨ ਅਜੀਬ ਕਿਸਮ ਦਾ ਸੀ। ਉਥੇ ਨਾ ਦਰੱਖਤ ਸਨ, ਨਾ ਬੂਟੇ, ਬਸ ਕੂੜਾ ਹੀ ਕੂੜਾ ਸੀ।

ਪੂਰੇ ਸ਼ਹਿਰ ਦੀ ਸੁੱਟਿਆ ਹੋਈਆਂ ਚੀਜ਼ਾਂ ਅਤੇ ਗੰਦਗੀ ਨਾਲ ਭਰਿਆ ਰਹਿੰਦਾ ਸੀ।

##
ਉਹ ਬੱਚੇ ਸਕੂਲ ਨਹੀ ਜਾਂਦੇ ਸਨ। ਸਾਰਾ ਦਿਨ ਮੈਦਾਨ ਵਿੱਚ ਘੁੰਮਦੇ ਸਨ।

ਪਲਾਸਟਿਕ ਦੀ ਬੋਤਲਾਂ ਲੱਬਦੇ ਸਨ। ਕਪੜੇ ਦੇ ਟੁਕੜੇ ਕਢਦੇ ਸਨ ....

ਕੂੜੇ ਬਾਰੇ ਉਹ ਬਹੁਤ ਕੁਝ ਜਾਂਦੇ ਸਨ।

##
ਇੱਕ ਦਿਨ ਦੀਦੀ ਕੂੜੇ ਦੇ ਮੈਦਾਨ ਵਿੱਚ ਆਏ। ਗਲੇ ਵਿੱਚ ਲਾਲ ਦੁਪੱਟਾ ਪਾਇਆ ਹੋਇਆ ਸੀ ।

ਘੁੰਮਦੇ ਫਿਰਦੇ ਬੱਚਿਆਂ ਵਲ ਦੇਖਦੇ ਹੋਏ ਉਹ ਇੱਕ ਥਾਂ ਤੇ ਬੈਠ ਗਏ।

ਆਪਣੇ ਝੋਲੇ ਵਿੱਚੋਂ ਕੁਝ ਕਢ ਕੇ ਵੇਖਣ ਲੱਗੇ।

##
ਪਹਿਲਾਂ ਬੱਚੇ ਦੂਰ ਤੋਂ ਵੇਖ ਰਹੇ ਸਨ, ਫੇਰ ਥੋੜ੍ਹਾ ਨੇੜੇ ਆ ਕੇ ਵੇਖਣ ਲਗੇ ।

ਦੀਦੀ ਕੋਲ ਬਹੁਤ ਸਾਰੀਆਂ ਕਿਤਾਬਾਂ ਸਨ । ਮੋਟੀ, ਪਤਲੀ, ਰੰਗ ਬਿਰੰਗੀਆਂ ਕਹਾਣੀਆਂ ਨਾਲ ਭਰੀਆਂ ਹੋਈਆਂ ਕਿਤਾਬਾਂ ।

ਬੱਚੇ ਹੋਰ ਨੇੜੇ ਨੇੜੇ ਆਉਂਦੇ ਗਏ ।

##
ਦੀਦੀ ਰੋਜ਼ ਆਉਣ ਲੱਗੇ। ਬੱਚੇ ਵੀ ਦੀਦੀ ਦੇ ਕੋਲ ਆਉਣ ਲੱਗ ਗਏ।

ਦੀਦੀ ਤੋਂ ਬਹੁਤ ਕਹਾਣੀਆਂ ਸੁਣਨ ਲਗੇ । ਕੁਝ ਦਿਨਾਂ ਵਿੱਚ ਉਹ ਅੱਖਰ ਤੋਂ ਸ਼ਬਦ ਪੜ੍ਹਨ ਲਗੇ। ਹੋਲੀਂ ਹੋਲੀ ਕਹਾਣੀਆਂ ਸੁਨਾਉਣ ਲਗੇ ।

##
ਚਲੋ ਦੀਦੀ ਦੀ ਥਾਂ ਨੂੰ ਸੋਹਣਾ ਬਣਾਈਏ । ਬੱਚੇ ਕੂੜੇ ਵਿਚੋਂ ਇੱਕ ਕੁਰਸੀ – ਮੇਜ਼ ਲੈ ਆਏ।

ਕੋਈ ਦਰੀ ਲਿਆਇਆ, ਕੋਈ ਪਰਦਾ । ਕਿਥੋ ਵੀ ਕੁਝ ਸਮਾਨ ਲਿਆਏ ਜੋ ਵੀ ਕੂੜੇ ਵਿੱਚ ਮਿਲੀਆਂ ।

##
ਇੱਕ ਦਿਨ ਦੀਦੀ ਨਹੀਂ ਆਏ। ਅਗਲੇ ਦਿਨ ਵੀ ਨਹੀ ਆਏ । ਪਰੇਸ਼ਾਨ ਬੱਚੇ ਉਡੀਕ ਕਰਦੇ ਰਹੇ ।

ਗੱਲਾਂ ਗੱਲਾਂ ਵਿੱਚ ਕਿਤਾਬਾਂ ਪੜ੍ਹਨ ਲਗੇ ।  ਆਪਣੇ ਆਪ ਪੜ੍ਹਦੇ ਪੜ੍ਹਦੇ ਹੋਰਾਂ ਨੂੰ ਵੀ ਪੜ੍ਹਾਉਣ ਲਗੇ ।

##
ਇੱਕ ਦਿਨ ਉਹਨਾਂ ਨੂੰ ਦੀਦੀ ਦਾ ਪਤਾ ਕ਼ਿਤਾਬ ਵਿਚੋਂ ਮਿਲ ਗਿਆ । ਬੱਚੇ ਤੁਰੰਤ ਦੀਦੀ ਨੂੰ ਲੱਭਣ ਚਲੇ ਗਏ । ਆਪਣੇ ਨਾਲ ਕਿਤਾਬਾਂ ਦਾ ਝੋਲਾ ਲਿਜਾਣਾ ਨਹੀ ਭੂਲੇ। ਲੱਭਦੇ- ਲੱਭਦੇ ਬੱਚਿਆਂ ਨੇ ਇੱਕ ਬਸ ਦਾ ਨੰਬਰ ਪੜ੍ਹ ਲਿਆ ।

ਚਲਦੇ ਚਲਦੇ ਉਸ ਸੜਕ ਦਾ ਨਾਂ ਸਮਝ ਲਿਆ ਕਿਉਂ ਕਿ ਦੀਦੀ ਨੇ ਉਨ੍ਹਾਂ ਨੂੰ ਸਭ ਸਿਖਾਇਆ ਸੀ ।

##
ਦੀਦੀ ਦਾ ਘਰ ਕਿਧਰ ਹੈ ? ਇਧਰ ਹੈ, ਕਿ ਉਧਰ ਹੈ ?

ਲੱਭ-ਲੱਭ ਕੇ ਬੱਚੇ ਪਰੇਸ਼ਾਨ ਹੋ ਗਏ । ਥੱਕ ਕੇ ਵਾਪਿਸ ਜਾ ਹੀ ਰਹੇ ਸਨ ਕੀ ਕਿਸੀ ਨੇ ਇੱਕ ਲਾਲ ਦੁਪੱਟਾ ਵੇਖਿਆ ।

##
ਦੀਦੀ ਮੰਜੇ ਤੇਂ ਪਏ ਸਨ । ਬੀਮਾਰ ਅਤੇ ਉਦਾਸ ਦਿਖ ਰਹੇ ਸਨ ।

ਮੂੰਹ ਤੇ ਨਾ ਕੋਈ ਖੁਸ਼ੀ, ਨਾ ਕੋਈ ਚਮਕ ਸੀ, ਡਾਕਟਰ ਨੇ ਦਵਾਈ ਦੇ ਦਿਤੀ ਸੀ ।

ਪਰ ਦੀਦੀ ਠੀਕ ਨਹੀਂ ਹੋ ਰਹੇ ਸਨ।

##
ਬੱਚੇ ਦੌੜ ਕੇ ਉਥੇ ਪਹੁੰਚ ਗਏ। ਦੀਦੀ ਨੂੰ ਜ਼ੋਰ ਨਾਲ ਗਲੇ ਲਾਇਆ ।

ਕਿਤਾਬਾਂ ਦਾ ਝੋਲਾ ਉਹਨਾਂ ਨੂੰ ਦਿਖਾਇਆ। ਬੱਚਿਆਂ ਨੇ ਕੁਝ ਪੜ੍ਹ ਕੇ ਸੁਣਾਇਆ ।

ਦੀਦੀ ਹੱਸਣ ਲੱਗੇ। ਉਹਨਾਂ ਦੀ ਅੱਖਾਂ ਦੀ ਚਮਕ ਵਾਪਿਸ ਆਉਣ ਲਗੀ ।

##
ਹੁਣ ਦੀਦੀ ਫਿਰ ਤੋਂ ਆਉਣ ਲਗ ਗਏ ਹਨ। ਸਾਰੇ ਬੱਚੇ ਇਕੱਠੇ ਹੋਣ ਲਗੇ।

ਰੋਜ਼ ਸ਼ਾਮ ਨੂੰ ਮਿਲਣ ਲਗੇ। ਬਹੁਤ ਹੱਸਣ ਅਤੇ ਪੜ੍ਹਨ ਲਗੇ ਹਨ। ਹੁਣ ਮਿਲ ਕੇ ਰੋਜ਼ ਮਜ਼ੇ ਕਰਦੇ- ਬੱਚੇ, ਦੀਦੀ ਅਤੇ ਉਨ੍ਹਾਂ ਦੀਆਂ ਕਿਤਾਬਾਂ...

##
* License: [CC-BY]
* Text: Rukmini Banerji
* Illustration: Kaveri Gopalakrishnan
* Translation: vajinder thakur
* Language: pa
