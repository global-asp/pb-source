# ఇదంతా ఆ పిల్లిదే తప్పు!

##
నువ్వు హోంవర్కు ఎందుకు చెయ్య లేదు?

మిస్, అదంతా ఆ పిల్లి తప్పు. అందుకే చెయ్య లేదు.

##
ఆ పిల్లి చెట్టు ఎక్కి ఇరుక్కు పోయి ఉండక పోతే , నేను నిచ్చెన తీసుకెళ్లి ఉండే వాడిని కాను.

##
నేను నిచ్చెన తీసుకెళ్లి ఉండక పోతే, అది పాడయి ఉండేది కాదు, దాన్ని బాగు చేయవలసి వచ్చేది కాదు. ఆ శబ్దాలకు పడుకున్న పాప నిద్ర లేచి ఏడిచేది  కాదు.

##
పాప ఏడిచి ఉండక పోతే,  మా అమ్మ వంట గది నుంచి పరిగెట్టేది కాదు. మా అమ్మ బయటకు వెళ్ళుండక పోతే, వంట గది లోకి కోతి వచ్చేది కాదు.

##
కోతి వంట గదిలోకొచ్చి మొత్తం అన్నం అంతా  తినేసుండక పోతే,మా  నాన్న గారు టీ దుకాణం నుంచి రొట్టెలు- చికెన్ కర్రీ తెచ్చి వుండే వారు కాదు.

##
మా  నాన్న గారు టీ దుకాణం నుంచి రొట్టెలు- చికెన్ కర్రీ తెచ్చి ఉండక పోతే, ఆయన వెంట కుక్క పడి ఇంటి దాకా వచ్చేది  కాదు.

##
కుక్క వెంట పడి ఇంటి దాకా వచ్చి ఉండక పోతే , అది నా హోంవర్కు తినేసి ఉండేది కాదు.

##
అయితే ,కుక్క నీ హోంవర్కు తినేసిందన్నమాట!?

##
అవును మిస్, ఇదంతా ఆ పిల్లిదే తప్పు!

##
* License: [CC-BY]
* Text: Anushka Ravishankar
* Illustration: Priya Kuriyan
* Translation: Murthy Pannala
* Language: te
