# "मम मत्स्यः!" "न, मम मत्स्यः!"

##
एकदा किच्चुः प्रातःकाले शीघ्रं जागरितः।

"अद्य मत्स्याः ग्रहणीयाः" इति सः ज्रिम्भमाणः उक्तवान्।

##
सरोवरं गच्छन् सः चोरुं मिलितवान्। घनिष्ठसुहृदौ तौ आदिनं क्रीडतः स्म।

##
मुनिया तौ धृतमत्स्यपाशौ प्रक्रामन्तौ दृष्टवती।

"आवां मत्स्यग्रहणाय सरोवरं गच्छावः। आवाभ्यां सह आगन्तुम् इच्छसि चेत् आगच्छ।"

##
क्षणं विचिन्त्य मुनिया उक्तवती "तथा मा कुरुतम्। जलं विना मत्स्याः म्रियेरन्।"

##
तौ मुनियायाः वचनम् अमन्वानौ सरोवरं प्रति प्रस्थितौ।

##
किच्चुः चोरुः च सरोवरतीरे मत्स्यान् प्रतीक्षमानौ उपविष्टौ। द्वौ मत्स्यौ उपागतौ - एकः कृशः अपरः च वर्तुलः।

##
तदनन्तरं तृतीयः मत्स्यः आगतः, अदृष्टपूर्वविशालः। मुनिया हसन्ती उक्तवती, "अहो! एषः तातस्य पादात् अपि विशालः!"

##
किच्चुः चोरुः च मत्स्यपाशौ बलेन धृतवन्तौ।

किच्चुः "मम मत्स्यः" इति अक्रोशत्।

चोरुः अपि "न! मदीयः एषः मत्स्यः" इति अक्रोशत्।

##
किच्चुः बलेन कृष्टवान्...

चोरु ततोऽपि अधिकेन बलेन कृष्टवान्...

##
उभौ पाशौ भग्नौ।

किच्चुः भूमौ पतितः।

चोरुः जले पतितः।

##
किम् अभवत् इति चिन्तय।

मत्स्यैः उभौ रज्जू परस्परं बद्धे आस्ताम्।

##
* License: [CC-BY]
* Text: Suraj J Menon
* Illustration: Soumya Menon
* Translation: Vikram Gakhar
* Language: sa
