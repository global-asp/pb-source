# മുത്തശ്ശിയുടെ കണ്ണട

##
മുത്തശ്ശി എപ്പോഴും കണ്ണട കളയും.

"ഞാൻ അത് എവിടെയാണ് വെച്ചത്  ?" മുത്തശ്ശി  ചോദിക്കും .

കണ്ണട വെക്കാതെ മുത്തശ്ശിക്കു കണ്ണട കണ്ടു പിടിക്കാനാകില്ല.

##
അതു കൊണ്ട് മുത്തശ്ശിക്ക് ഞാൻ വേണം. മുത്തശ്ശിയുടെ കണ്ണുകളാകാൻ, മുത്തശ്ശിയുടെ കണ്ണുകൾ കണ്ടു പിടിക്കാൻ..

##
ചിലപ്പോൾ കണ്ണട ബാത്‌റൂമിൽ ആയിരിക്കുും. അല്ലെങ്കിൽ കട്ടിലിൽ. അല്ലെങ്കിൽ തലയിൽ.

"മുത്തശ്ശി", ഞാൻ വിളിക്കും, അവ മുത്തശ്ശിയുടെ തലയിലുണ്ട്.   

##
"ശരിക്കും! എന്റെ ഒരു കാര്യം.. നന്ദി, റിച്ച മോളേ " , മുത്തശ്ശി ചിരിച്ചു കൊണ്ടു പറയും.

ഇപ്രാവശ്യം മുത്തശ്ശിയുടെ കണ്ണട കണ്ടു പിടിക്കാൻ എനിക്കു പറ്റിയില്ല. ഈ നേരം വരെയും.. 

##
ഞാൻ എല്ലായിടത്തും നോക്കി. സ്ഥിരം സ്ഥലങ്ങളിലെല്ലാം.. മുത്തശ്ശിയുടെ തലയിൽ, ബാത്റൂമിനുള്ളിൽ, അലമാരയിൽ, പൂജാ മുറിയിൽ  ... മുത്തശ്ശിയുടെ പ്രിയപ്പെട്ട   കസേരക്കീഴിലും , മേശപ്പുറത്തും വരെ ഞാൻ നോക്കി. 

##
ഞാൻ ഒരു നല്ല കുറ്റാന്വേഷക ആകാൻ തീരുമാനിച്ചു . മുത്തശ്ശി  ദിവസം മുഴുവൻ എന്തു ചെയ്തു എന്നു കണ്ടു പിടിക്കണം. 

##
"

ഒോ", ഇന്നു ഞാൻ പ്രത്യേകിച്ചൊന്നും ചെയ്തില്ല. ആഹ്, പിന്നെ നീ അറിഞ്ഞോ, വീണയുടെ അമ്മായി അമ്മ വന്നിരുന്നു   . അവരുടെ ഒരു പരദൂഷണം ! ഞങ്ങൾ ഒന്നിച്ചിരുന്നു ധാരാളം ചായ കുടിച്ചു. നിന്റെ അമ്മ ഉണ്ടാക്കി വെച്ചിരുന്ന ലഡ്ഡൂ മുഴുവൻ അവർ തിന്നു തീർത്തു", മുത്തശ്ശി പറഞ്ഞു.

##
രാജു പറഞ്ഞു,,"മുത്തശ്ശി  ഇന്ന്    മുഴുവൻ തിരക്ക് പിടിച്ച ജോലിയിലായിരുന്നു.. മുഖ്യമന്ത്രിക്കു പെൻഷനെപ്പറ്റി കത്തെഴുതി".

##
അമ്മ പറഞ്ഞു, ഇന്ന് കുറെ നേരം അമ്മ നിന്റെ കുഞ്ഞമ്മയോട് സംസാരിച്ചു. പിന്നെ രാജുവിന്റെ കുപ്പായം തുന്നിതീർത്തതിനു ശേഷം നടക്കാൻ പോയി."

എനിക്കിപ്പോൾ ധാരാളം തെളിവുകൾ കിട്ടി. ഞാൻ ഉടനെ തന്നെ  വീട്ടിനുള്ളിലെ പരിശോധന ആരംഭിച്ചു.

ഹായ് ! ഞാൻ കാണാതായ കണ്ണട കണ്ടു പിടിച്ചു ! 

##
മേശപ്പുറത്ത് , ഫോണിനടിയിൽ , പേനക്കരുകിൽ, കമ്പിളി നൂലിൽ പൊതിഞ്ഞു വെച്ചിരിക്കുകയായിരുന്നു ആ കണ്ണട  . അതിനൊപ്പം ഒരു പകുതി തിന്ന ലഡ്ഡുവും ഞാൻ കണ്ടു പിടിച്ചു ... 

ആഹ് , പിന്നെ മുത്തശ്ശിയുടെ അടുത്ത പിറന്നാളിന് ഒരു കണ്ണട കൂടെ വാങ്ങാൻ വേണ്ടി ഞാൻ പൈസ കരുതി  വെക്കും... 

##
* License: [CC-BY]
* Text: Rohini Nilekani
* Illustration: Tanaya Vyas
* Translation: Indu Venugopal
* Language: ml
