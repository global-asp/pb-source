# मनूचा रेनकोट

##
मनूसाठी त्याच्या आई बाबांनी रविवारी एक छानसा नविन लाल रेनकॊट आणला हॊता. 

मनूने विचारले "आई, मी आत्ता हा रेनकॊट घालू?" 

आई म्हणाली "नको रे बाळा, पाऊस लवकरच सुरू होईल, पण अजून तरी चिन्ह नाहिये..."

##
सोमवार आला तो लख्ख ऊन घेऊन.
"आई, आज पाऊस पडेल का गं?" मनूने आशेने विचारले.
"आज नाही रे वाटत पडेल. तू रेनकोट घातलास तर तुला हसतिल!" आई म्हणाली.

##
मंगळवारी आकाश निळे दिसले.
"आई, कधी गं मला रेनकॊट घालता येईल?" मनूने विचारले.
"आज तर एकच ढग दिसतोय आकाशात, आज नाही घालता येणार!" आईने सांगितले.

##
बुधवारी तर उकडत हॊते.
"आई, पाऊस येत का नाहीये अजून?" मनूला काळजी वाटली.
"मला वाटतंय लवकरच पडणार आहे पाऊस. बहुतेक दुपारपर्यन्त पडेल." आईने सांगितले.

##
गुरुवारी शाळेची सहल जाणार हॊती.
"आई, मी रेनकॊट घेऊन जाऊ? पाऊस पडला तर?" मनूने उत्साहात विचारले.
"नको रे बाळा, आज नाही पडणार. बघ तर किती लांबवर आहेत ते पांढरे ढग!" आईने समजूत काढली.

##
शुक्रवारी मात्र आभाळ भरून आले.
"आई, आज येणारे ना गं पाऊस?" मनू आनंदाने ओरडला.
"वाटतंय तर खरं, आज काळे काळे ढग दाटून आलेत." आईला पण आशा वाटली.

##
शनिवार सकाळ सकाळ मोठा गडगडाट झाला.
वीजा कडाडल्या.
"आई, वीजा चमकत आहेत ना? लवकरच पाऊस येणारे ना?" मनूने विचारले.

##
आणि अखेर टपटप पाऊस झाला सुरू!
"पाऊस आssला, पाऊस आssला" असे म्हणत नाचत नाचत मनू बाहेर आला.

##
"अरे मनू, ऐक ऐक" आई त्याच्या मागे धावली "तू रेनकोटच विसरलास!"

##
* License: [CC-BY]
* Text: Kiran Kasturia
* Illustration: Zainab Tambawalla
* Translation: Shilpa Inamdar-Joshi
* Language: mr
